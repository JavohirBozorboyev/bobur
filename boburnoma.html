<!DOCTYPE html>
<html lang="en">
  <head>
    <meta charset="UTF-8" />
    <meta name="viewport" content="width=device-width, initial-scale=1.0" />
    <title>Bobur Boburnoma</title>
    <script src="https://cdn.tailwindcss.com"></script>
    <link rel="stylesheet" href="css/main.css" />
  </head>
  <body>
    <div
      class="min-h-screen flex flex-col flex-auto flex-shrink-0 antialiased bg-gray-50 text-gray-800"
    >
      <div
        class="fixed hidden md:block flex flex-col top-0 left-0 w-64 2xl:w-80 bg-white h-full border-r"
      >
        <div class="flex items-center justify-center border-b p-2 2xl:p-4 py-4">
          <div class="flex flex-col items-center justify-center">
            <img
              src="https://avatars.dzeninfra.ru/get-zen_doc/271828/pub_65da5f25fb98fa6a95fff0a6_65da5fb8dae8685e4f080919/scale_1200"
              alt=""
              class="w-full h-44 rounded-2xl object-cover"
            />
            <h1 class="mt-4 text-center font-medium uppercase">
              Zahiriddin Muhammad Bobur
            </h1>
          </div>
        </div>
        <nav class="overflow-y-auto overflow-x-hidden flex-grow p-4">
          <article class="flex flex-col space-y-3" id="nav"></article>
        </nav>
      </div>
      <main class="md:ml-64 2xl:ml-80 flex-grow p-4">
        <article
          class="bg-sky-500 rounded-2xl flex items-center justify-center flex-col p-10 py-20"
        >
          <h1
            class="text-xl md:text-2xl text-white lg:text-3xl xl:text-4xl text-center"
          >
            Zahiriddin Muhammad Bobur ibn <br />
            Umarshayx Mirzo
          </h1>
          <h1
            class="text-2xl md:text-3xl lg:text-4xl xl:text-5xl uppercase font-bold text-white text-center mt-10"
          >
            " Boburnoma "
          </h1>
        </article>
        <article class="bg-white mt-10 rounded-2xl shadow p-6 py-8">
          <h1 class="text-xl lg:text-2xl font-bold text-gray-800">
            Bismillaxir Rahmonir Rahiym
          </h1>
          <h2 class="mt-4 text-xl font-medium">FARG‘ONA</h2>
          <p class="indent-6 mt-4 text-gray-700">
            Tengri taoloning inoyati bilan va hazrati on (16) Sarvari koinotning
            shafoati bilan va chahoryori bosafolarning himmati birlan seshanba
            kuni, ramazon oyining beshida, tarix sekkiz yuz to‘qson to‘qquzda
            Farg‘ona viloyatida o‘n ikki yoshta podshoh bo‘ldum. (Sakkiz yuz
            to‘qson to‘qqizinchi (1494) yil voqealarni.— Muharrir) Farg‘ona
            viloyati beshinchi iqlimdindur. Ma’muraning kanorasida voqi’
            bo‘lubtur. SHarki Koshg‘ar, g‘arbi Samarqand, janubi Badaxshonning
            sarhadi tog‘lari, shimolida agarchi burun shahrlar bor ekandur,
            misli: Olmoliq va Olmotu va YAngikim, kutubda O‘tror bitirlar,
            mo‘g‘ul va o‘zbak jihatidin bu tarixda buzulubtur, aslo ma’mura
            qolmabdur. Muxtasar viloyattur, oshlig‘ va mevasi farovon.
            Girdo-girdi tog‘ voqi’ bo‘lubtur. G‘arbi tarafidakim, Samarqand va
            Xo‘jand bo‘lg‘ay, tog‘ yo‘qtur. Ushbu jonibtin o‘zga hech jonibtin
            qish yog‘iy kela olmas. Sayxun daryosikim, Xo‘jand suyig‘a (2 a)
            mashhurdur, sharqu shimol tarafidin kelib, bu viloyatning ichi bila
            o‘tub, g‘arb sori oqar, Xo‘jandning shimoli va Fanokatning janubiy
            tarafidinkim, holo Shohruxiyag‘a mashhurdur, o‘tub yana shimolg‘a
            mayl qilib, Turkiston sori borur. Turkistondin heyli kuyiroq bu
            daryo tamom qumg‘a singar, hech daryog‘a qotilmas. <br />
            <br />
            Yetti pora qasabasi bor; beshi Sayxun suyining janub tarafida, ikki
            shimol jonibida. Janubiy tarafidag‘i qasabalar: biri Andijondurkim,
            vasatta voqi’ bo‘lubtur, Farg‘ona viloyatining poytaxtidur. Oshlig‘i
            vofir, mevasi farovon, qovun va uzumi yaxshi bo‘lur. Qovun mahalida
            poliz boshida qovun sotmoq rasm emas. Andijonning noshpotisidin
            yaxshiroq noshpoti bo‘lmas. Movarounnahrda Samarqand va Kesh
            qo‘rg‘onidin so‘ngra mundin ulug‘roq qo‘rg‘on yo‘qtur. Uch darvozasi
            bor. Arki janub tarafida voqi’ bo‘lubtur. To‘qquz tarnov suv kirar.
            Bu ajabturkim, bir erdin ham chikmas. Qal’aning girdo-girdi
            xandakning tosh yoni sangrezalik shoxroh tushubtur. Qal’aning
            girdo-girdi tamom mahallottur. Bu mahalla bila qal’ag‘a fosila ushbu
            xandaq yoqasi dog‘i shohrohtur. Ovi qushi dog‘i ko‘p bo‘lur,
            qirg‘ovuli (2 b) behad semiz bo‘lur. Andoq rivoyat qildilarkim, bir
            qirg‘ovulni oshginasi bila to‘rt kishi eb tugata olmaydur. Eli
            turkdur. Shahri va bozorisida turkiy bilmas kishi yo‘qtur. Elining
            lafzi qalam bila rosttur. Ani uchunkim, Mir Alisher Navoiyning
            musannafoti, bovujudkim Hirida nash’u namo topibtur, bu til biladur.
            Elining orasida husni heyli bordur. Xoja Yusufkim musiqada
            mashhurdur, Andijoniydur. Havosining ufunati bor. Kuzlar el bezgak
            ko‘p bo‘lur. Yana bir O‘sh kasabasidur. Andijonning sharqi-janubiy
            tarafidur, sharqqa moyil, Andijondin to‘rt yig‘och yo‘ldur. Havosi
            xo‘b va oqar suyi farovondur. Bahori bisyor yaxshi bo‘lur. O‘shning
            fazilatida heyli ahodis vorid bo‘lubtur Qo‘rg‘onining sharqi janubiy
            jonibida bir mavzun tog‘ tushubtur, Baroko‘hg‘a mavsum. Bu tog‘ning
            qullasida Sulton Mahmudxon bir hujra solibtur, ul hujradin
            quyiroqushbu tog‘ning tumshug‘ida tarix to‘qquz yuz ikkida men bir
            ayvonliqhujra soldim. Agarchi ul hujra mundin murtafi’dur, vale bu
            hujra bisyor yaxshiroq voqi’ bo‘lubtur: tamom shahar va mahallot
            oyog‘ ostidadur. (3 a) Andijon rudi Ushning mahallotining ichi bila
            o‘tub, Andijong‘a borur. Bu rudning har ikki jonibi bog‘ot
            tushubtur, tamom bog‘lari rudka mushriftur, binafshasi bisyor latif
            bo‘lur. Oqar suvlari bor, bahori bisyor yaxshi bo‘lur, qalin lola va
            gullar ochilur. Baroko‘h tog‘i domanasida shahr bila tog‘ning
            orasida bir masjid tushubtur, Masjidi Javzo otliq. Tog‘ tarafidin
            bir ulug‘ shahjo‘y okar. Ushbu masjidning tashqari sahni nishebroq,
            sebargaliq pursoya, safoliq maydon voqi’ bo‘lubtur. Har musofir va
            rahguzar kelsa, anda istirohat qilur. O‘sh avboshining zarofati
            budurkim, har kim anda uyqulasa, ul shahjo‘ydin suv quyarlar.
            Umarshayx mirzoning oxir zamonlarida qizil bila oq mavjliq tosh
            ushbu tog‘da paydo bo‘ldi: pichoq dastasi va takband va ba’zi
            nimalar qilurlar, heyli yaxshi toshdur. Farg‘ona viloyatida safo va
            havoda O‘sh chog‘liq kasaba yo‘qtur. Yana bir Marg‘inondur,
            Andijonning g‘arbidadur, Andijondin yetti yig‘och yo‘ldur.<br />
            <br />
            Yaxshi kasaba voqi’ bo‘lubtur, purne’mat: anori va o‘rugi asru xo‘b
            bo‘lur. Bir jins anor bo‘lur, «donakalon» derlar, chuchuklugida
            zardolu mayxushlugidin andak choshni bor. Samnon anor (3 b)larig‘a
            tarjih qilsa bo‘lur. Yana bir jins o‘ruk bo‘lurkim, donasini olib,
            ichiga mag‘z solib quruturlar, «subhoniy» derlar, bisyor lazizdur.
            Ov qushi yaxshidur, oqkiyik yovuqta topilur. Eli sorttur va mushtzan
            va pursharu sho‘r eldur. Jangaraliq rasmi Movarounnahrda shoyi’dur,
            Samarqand va Buxoroda nomdor jangaralar aksar Marg‘inoniydur. Soxibi
            «Hidoya» Marg‘inonning Rushdon otliq kentidindur. Yana bir
            Isfaradur, ko‘xroyada voqi’ bo‘lubtur. Oqar suvlari, safoliq
            bog‘chalari bor. Marg‘inonning g‘arbi-janubidadur. Marg‘inon bila
            Isfara orasi to‘qquz yig‘och yo‘ldur. Musmir daraxtisi bisyordur,
            vale bog‘chalarida aksar bodom daraxtidur. Eli tamom sort va
            forisiygo‘ydur. Isfaraning bir shar’isida janub sori pushtalarning
            orasida bir parcha tosh tushubdur, «Sangi oyina» derlar, uzunlug‘i
            taxminan o‘n qari bo‘lg‘ay, balandlig‘i ba’zi eri kishi bo‘yi,
            pastlig‘i ba’zi eri kishining belicha bo‘lg‘ay, oyinadek har nima
            mun’akis bo‘lur. Isfara viloyati to‘rt bo‘luk ko‘hpoyadur: bir
            Isfara, yana bir Voruhyana bir So‘hyana bir hushyor. Muhammad
            Shayboniyxon Sulton Mahmudxon bila Olachaxong‘a shikast berib,
            Toshkand va Shohruxiyani olg‘on mahalda, ushbu So‘x (4a) bila
            Hushiyor ko‘hpoyalarig‘a kelib, bir yilg‘a yovuq tanqisliq bila
            o‘tkarib, Kobul azimati qildim. Yana bir Xo‘janddur, Andijondin
            g‘arb sorig‘a yigirma besh yig‘och yo‘ldur. Xo‘janddin Samarqand ham
            yigirma besh yig‘och yo‘ldur, qadim shahrlardindur. Shayx
            Muslihiddin va Xoja Kamol Xo‘jandtindurlar. Mevasi farovon va bisyor
            yaxshi bo‘lur. Anori yaxshiliqqa mashhurdur. Nechukkim, «sebi
            Samarqand» va «anori Xo‘jand» derlar. Vale bu tarixda Marg‘inon
            anori ko‘p ortuqdur. Qo‘rg‘oni baland erda voqi’ bo‘lubtur. Sayxun
            suyi shimol jonibidin oqar. Qo‘rg‘ondin daryo bir o‘q otimi
            bo‘lg‘ay. Qo‘rg‘on bila daryoning shimol tarafida bir tog‘
            tushubtur. Mevag‘ul otliq, derlarkim, bu tog‘da feruza koni va ba’zi
            konlar topilur. <br />
            <br />
            Bu tog‘da bisyor yilon bor. Xo‘jandning ovlog‘i va qushlog‘i bisyor
            yaxshidur. Oq kiyiqbug‘u-maral, qirg‘ovul va tovushqoni ko‘p bo‘lur.
            Havosi bisyor mutaaffindur, kuzlar bezgak ko‘p bo‘lur. Andoq rivoyat
            qildilarkim, chupchuq bezgak bo‘lg‘ondur. Derlarkim, havosining
            taaffuni shimoldag‘i tog‘ jihatidindur. Muning tavobiidin
            Kandibodomdur. Agarchi kasaba emas, yaxshig‘ina kasabachadur. Bodomi
            yaxshi bo‘lur. Bu jihatdin (46) bu ismg‘a mavsumdur. Xurmuz va
            Hindustong‘a tamom muning bodomi borur. Xo‘janddin besh-olti yig‘och
            sharq tarafidadur. Xo‘jand bila Kandibodom orasida bir dashte
            tushubtur, Xodarveshg‘a mavsumdur. Hamisha bu dashtta el bordur.
            Marg‘inong‘akim, sharqidur, hamisha mundin el borur. Xo‘jandg‘akim,
            g‘arbidur, doyim mundin el kelur: tund ellari bor. Derlarkim, bir
            necha darvesh bu bodiyada tund elga yo‘lukub, bir-birini topolmay
            «Ho darvesh», «Ho darvesh» deya-deya tamom halok bo‘lurlar, andin
            beri bu bodiyani Hodarvesh derlar. Sayxun suyining shimoli
            tarafidag‘i kasabalar: bir Axsidur. Kitoblarda Axsikat bitirlar.
            Nechukkim, Asiriddin shoirni Asiriddin Axsikatiy derlar. Farg‘onada,
            Andijondin so‘ngra mundin ulug‘roq kasaba yo‘ktur. Andijondin g‘arb
            sori to‘qquz yig‘och yo‘ldur. Umarshayx mirzo muni poytaxt qilib
            edi. Sayxun daryosi qo‘rg‘onining ostidin oqar. Qo‘rg‘oni baland jar
            ustida voqi’ bo‘lubtur. Xandaqining o‘rniga amiq jarlardur.
            Umarshayx mirzokim, muni poytaxt qildi, bir-ikki martaba
            tashqarirokdin yana jarlar soldi. Farg‘onada muncha berk qo‘rg‘on
            yo‘ktur. (5a) Mahalloti qo‘rg‘ondin bir shar’iy yirokroq tushubtur.
            «Deh kujovu daraxton kujo» masalini g‘olibo Axsi uchun aytibturlar.
            Qovuni yaxshi bo‘lur. Bir nav’ qovundurkim, «Mirtemuriy» derlar,
            andoq qovun ma’lum emaskim, olamda bo‘lg‘ay. Buxoro qovuni
            mashhurdur. Samarqandni olg‘on mahalda Axsidin va Buxorodin qovun
            kelturub bir majlisda kesturdum, Axsi qovunining hech nisbati yo‘q
            erdi. Ovi kushi bisyor yaxshi bo‘lur. Sayxun daryosining Axsi tarafi
            dashttur. Oq kiyigi bisyor bo‘lur. Andijon tarafi jangaldur.
            Bug‘u-maral, qirg‘ovul, tovushqoni ko‘p topilur, asru semiz bo‘lur.
            Yana bir Kosondur, Axsining shimolida tushubtur. Kichikroq
            kasabadur. Nechukkim, Andijon suyi O‘shdin kelur, Axsi suyi Kosondin
            kelur. Yaxshi xavoliq erdur. Safoliq bog‘chalari bor. Vale safoliq
            bog‘chalari tamom soy yoqasida voqi’ bo‘lg‘on uchun, «po‘stini pesh
            berra» debturlar.<br />
            <br />
            Safo va havoda O‘sh bila Koson elining taassubi bor. Farg‘ona
            viloyatining girdo-girdi tog‘larida yaxshi yayloqlari bor. Tobulg‘u
            yig‘ochi bu tog‘larda bo‘lur, o‘zga hech yerda bo‘lmas. Tobulg‘u bir
            yig‘ochedur, po‘sti qizil, aso (5 b) qilurlar, qamchi dastasi ham
            qilurlar, qushlarg‘a qafas qilurlar, tarosh qilib tirgaz qilurlar,
            heyli yaxshi yig‘ochdur. Tabarruklik bila yiroq erlarga eltarlar.
            Ba’zi kitoblarda bitibturlarkim, «yabruh us-sanam» bu tog‘lardadur,
            vale bu muddatta hech eshitilmadi. Bir giyoh eshitildikim,
            Ettikentning tog‘larida bo‘lur, ul el «ayiq o‘ti» derlar, mexrgiyoh
            xosiyatliq, g‘olibo mexrgiyohdur, ul el bu ot bila ayturlar. Bu
            tog‘larda feruza koni va temur koni bo‘lur. Farg‘ona viloyatining
            hosili bila, agar adl qilsalar, uch-to‘rt ming kishi saxlasa bo‘lur.
            Chun Umarshayx mirzo baland himmatliqva ulug‘ doiyaliq podshoh erdi.
            Hamisha mulkgirlik dag‘dag‘asi bor erdi. Necha navbat Samarqand
            ustiga cherik tortti, ba’zi mahal shikast topti, ba’zi mahal bemurod
            yondi. Necha navbat qoyin-otasi Yunusxonnikim, Chingizxonning
            ikkinchi o‘g‘li Chig‘atoyxon naslidindur, Chig‘atoyxonning yurtida
            mo‘g‘ul ulusining xoni ul fursatta ul erdikim, mening ulug‘ otam
            bo‘lg‘ay, istid’o qilib kelturdi. Har qatla kelturganda viloyatlar
            berur edi. Chun Umarshayx (6a) Mirzoning muddaosidek bo‘lmas edi,
            gohi Umarshayx mirzoning badmaoshlig‘idin, gohi mo‘g‘ul ulusining
            muholafatidin viloyatta tura olmay yana Mo‘g‘ulistong‘a chiqar erdi.
            Oxir navbat kelaturgandakim, ul fursatta Toshkand viloyati Umarshayx
            mirzo tasarrufida erdikim, kitoblarda Shosh bitirlar, ba’zi Choch
            bitirlarkim, «kamoni chochiy» andin iborattur, berdi. O‘shal
            fursattin tarix to‘qquz yuz sekqizgacha Toshkand va Shohruxiya
            viloyati Chig‘atoy xonlarining tasarrufida edi. Bu fursatta mo‘g‘ul
            ulusining xon va sultonlig‘i Yunusxonning ulug‘ o‘g‘li, mening
            tag‘oyim Sulton Mahmudxonda edi, Umarshayx mirzoning og‘asi,
            Samarqand podshohi Sulton Ahmad Mirzo va mo‘g‘ul ulusining xoni
            Sulton Mahmudxon, chun Umarshayx mirzoning badmaoshlig‘idin
            mutazarrir erdilar, bir-birlari bila ittifoq qilib, Sulton Ahmad
            Mirzo Sulton Mahmudxonni kuyov qilib, mazkur bo‘lg‘on tarixda,
            Xo‘jand suyining janub jonibidin Sulton Ahmad Mirzo va shimol
            tarafidin Sulton Mahmudxon Umarshayx mirzoning ustig‘a cherik
            torttilar. Bu asnoda g‘ariyb voqi’a dast berdi, mazkur bo‘lub (6 6)
            erdikim, Axsi qo‘rg‘oni baland jar ustida voqi’ bo‘lubtur, imoratlar
            jar yokasida edi. Ushbu tarixda dushanba kuni, rama-zon oyining
            to‘rtida Umarshayx mirzo jardin kabutar va kabutarxona bila uchub,
            gnunkrr bo‘ldi.O‘ttuz to‘qquz yoshar edi. Valodat va iasabi: sekqiz
            yuz oltmishda Samarqandta edi. Sulton Abusa’id Mirzoning to‘rtunchi
            o‘g‘li edi. Sulton Ahmad Mirzo, Sulton Muhammad Mirzo, Sulton Mahmud
            Mirzodin kichik edi. Sulton Abusa’id Mirzo Sulton Muhammad Mirzoning
            o‘g‘li edi. Sulton Muhammad Mirzo Mironshoh Mirzoning o‘g‘li edi.
            Mironshoh Mirzo Temurbekning uchunchi o‘g‘li edi. Umarshayx mirzo
            bila Jahongir Mirzodin kichik Shoxrux Mirzodin ulug‘ edi. Sulton
            Abusa’id Mirzo avval Kobulni Umarshayx mirzog‘a berib, Boboyi
            Kobuliyni bek atka qilib, ruxsat berib edi. Mirzolarni sunnat qilur
            to‘yi jihatidin Darayi Gazdin yondurub, Samarqand eltti. To‘ydin
            so‘ngra, ul munosabat bilakim, Temurbek Ulug‘ Umarshayx mirzog‘a
            Farg‘ona viloyatini bergandur, Andijon viloyatini berib, Xudoyberdi
            Tug‘chi Temurtoshni bek atka qilib yibordi. Shakl va shamoyili. past
            bo‘yluq, tegirma saqolliq, ko‘ba yuzluq tanbal kishi edi. To‘n (7a)
            ni bisyor tor kiyar edi, andog‘kim, bog‘ bog‘laturda qornini ichiga
            tortib bog‘latur edi, bog‘ bog‘lag‘ondin so‘ng o‘zini qo‘ya bersa,
            bisyor bo‘lur erdikim, bog‘lari uzulur edi. Qiymakta va emakta
            betakalluf edi, dastorini dastorpech chirmar edi. Ul zamonda
            dastorlar tamom chorpech edi, bechin chirmab, aloqa qo‘yar edilar.
            <br />
            <br />
            Yozlar g‘ayri devonda aksar mo‘g‘uliy bo‘rk kiyar edi. Axloq va
            atvori: hanafiy mazhabliq, poqiza e’tiqodliq kishi edi, besh vaqt
            namozni tark qilmas edi, umriy qazolarini tamom qilib edi, aksar
            tilovat qilur edi. Hazrati Xoja Ubaydullog‘a irodati bor edi,
            suhbatlarig‘a bisyor musharraf bo‘lub edi, hazrat Xoja ham farzand
            deb edilar. Ravon savodi bor edi. «Hamsatayn» va masnaviy
            kitoblarini va tarixlarni o‘kub erdi. Aksar «Shohnoma» o‘kur edi.
            Tab’i nazmi bor edi, vale she’rg‘a parvo qilmas edi. Adolati bu
            martabada ediki, Xitoy korvoni keladurganda Andijonning sharqiy
            tarafidag‘i tog‘larning tubida ming o‘yluq korvonni, andog‘ qor
            bostikim, ikki kishi qutuldi. Xabar topib muxassillar yiborib,
            korvonning jam’i jihotini (7 b) zabt qildi. har chandikim vorisi
            hozir yo‘q erdi, bovujudi ehtiyot saxlab, bir yil, ikki yildin
            so‘ngra Samarqand va Xurosondin vorislarini tilab kelturub,
            mollarini solim topshurdi. Bisyor saxovati bor erdi. Xulki dag‘i
            saxovaticha bor edi, xushxulq va harrof va fasih va shirinzabon
            kishi erdi, shujo’ va mardona kishi edi. Ikki martaba o‘zi jami’
            yigitlardin o‘zub qilich tegurdi: bir martaba Axsi eshigida, yana
            bir martaba Shohruxiya eshigida. O‘qni o‘rta chog‘liq otar edi,
            bisyor zarb mushti bor edi, aning mushtidin yigit yikilmog‘on
            yo‘qtur. Mulkgirlik dag‘dag‘asi jihatidin heyli yarashlar urushqa va
            do‘stluqlar dushmanliqqa mubaddal bo‘lur edi. Burunlar ko‘p ichar
            edi, so‘ngralar haftada bir yo ikki qatla suhbat tutar edi,
            xushsuhbat kishi edi. Taqrib bila xo‘b abyot o‘qur edi. So‘ngralar
            ma’jun ko‘prak ihtiyor qilur edi.<br />
            <br />
            Ma’juniylikda kalla xushk bo‘lur edi, etim shior erdi, la’bi dag‘i
            bisyor erdi, hamisha nard o‘ynar erdi, gohi kimor ham qilur edi.
            Masof va urushlari: uch masof urush qilib edi. Avval Yunusxon bila
            Andijonning shimol (8a) tarafida Sayxun daryosining yoqasida,
            Takasekretku degan erda. Bu jihatdin ul mavzi’ bu ismg‘a
            mavsumdurkim, tog‘ domanasi jihatidin bu daryo andoq tor oqarkim,
            rivoyat qilurlarkim, ul erdin taka sekrigandur, mag‘lub bo‘lub
            ilikka tushti. Yana YUnusxon yaxshiliq qilib viloyatig‘a ruxsat
            berdi. Bu erda urush bo‘lg‘on uchun Takasekretku urushi ul viloyatta
            ta’rix bo‘lubtur. Yana Turkistonda, Aris suyi yoqasida, Samarqand
            navohisini chopib boradurg‘on o‘zbak bila Aris suyini muz bila
            kechib, yaxshi bosib, asir va molni ayirib, tamom egalariga yondura
            berib, hech nima tama’ kilmadi. Yana bir Sulton Ahmad Mirzo bila
            Shohruxiya va O‘ratepa orasida Xavos degan kentta urushib mag‘lub
            bo‘ldi. Viloyati: otasi Farg‘ona viloyatini berib edi. Necha mahal
            Toshkand va Sayram ham Mirzoning tasarrufida erdikim, og‘asi Sulton
            Ahmad Mirzo berib edi. Shohruxiyani firib bila olib, necha mahal
            mutasarrif bo‘lub edi. Oxir chog‘larda Toshkand va Shoxruxiya
            iliktin chikib edi. Farg‘ona, Xo‘jand va O‘ratepakim, asl bularning
            otlari kitoblarda Usrushnadur va Usrush ham bitirlar, qoldilar.
            Xo‘jandni ba’zi doxili Farg‘ona (8 b) emas derlar. Sulton Ahmad
            Mirzokim, Toshkandga mo‘g‘ul ustiga cherik tortib, Chir suyinikim,
            Toshkandtin ikki shar’iy yo‘l bo‘lg‘ay, bu suvning yoqasidakim
            shikast topti, O‘ratepada Hofizbek do‘ldoy edi, Umarshayx mirzog‘a
            berdi. Andin beri Usrushna Umarshayx mirzo tasarrufida edi. Avlodi:
            uch o‘g‘ul va besh qiz mirzodin qolib edi. Bori o‘g‘lonlaridin
            uluqmen Zahiriddin Muhammad Bobur edim; mening onam Kutluq
            Nigorxonim edi. Yana bir o‘g‘ul Jahongir mirzo edi, mendin ikki yosh
            kichik edi, aning onasi mo‘g‘ulning tuman beklaridin edi, Fotima
            Sulton otliq. Yana bir o‘g‘ul Nosir mirzo edi, onasi andijonliq edi,
            g‘unchachi edi, Umid otliq. Mendin to‘rt yosh kichik edi. Bori
            qizlardin ulug‘ Xonzodabegim edi, mening bila bir tuqqon edi, mendin
            besh yosh uluqedi. Men Samarqandni ikkinchi navbat olg‘onda,
            bovujudkim, Shayboniyxondek kishi birla Saripulda chiqib urushub,
            onchakim imkoni bor edi sa’y va ehtimomdin taqsir qilmaduq nechukkim
            mahallida mazkur bo‘lg‘usidur, shikast topib kelib, besh oy
            qal’adorliq qildim, kal’adorliq zabti va istehkomi va sardorlikda
            taqsir bo‘lmadi. Atrof va javonibdag‘i podshohlar va beklardin hech
            nav’ madad va muovanat bo‘lmadi, ma’yus bo‘lub solib chiqtim. Ul
            fataratta Xonzodabegim Muhammad Shayboniyxong‘a tushub edi, bir
            o‘g‘ul bo‘lub edi, Xurramshoh otliq maqbul o‘g‘lon edi. Balx
            viloyatini anga berib (9a) edi, otasi o‘lgandin bir-ikki yil so‘ngra
            Tengri rahmatig‘a bordi. SHoh Ismoil o‘zbakni Marvda bosqonda
            Xonzodabegim Marvda edi. Mening jihatimdin yaxshi ko‘rub, andin
            uzattilar, Kunduzda kelib menga qotildilar. Muforaqat imtidodi o‘n
            yil bo‘lub edi. Men va Muhammadiy ko‘kaldosh ikov kelduqbegim va
            begimning yovug‘idag‘ilar tanimadilar. Bovujudkim, otimni ayttim
            ham, muddattin so‘ngra tanidilar. Yana bir qiz Mehrbonubegim edi.
            Nosir mirzo bila bir tuqqon edi, mendin ikki yosh ulug‘ edi. Yana
            bir qiz Shahrbonubegim edi, bu dag‘i Nosir mirzo bila bir tuqqon
            edi, mendin sekqiz yosh kichik edi. Yana bir qiz Yodgor Sultonbegim
            edi, onasi Og‘a Sulton otliq g‘unchachi edi. Yana bir qiz Ruqiya
            Sultonbegim edi, onasi Maxdum Sultonbegim edi, Qorako‘zbegim derlar
            edi, ikkalasi mirzoning favtidin so‘ng bo‘ldilar.<br />
            <br />
            Yodgor Sultonbegimni mening ulug‘ onam Esan Davlatbegim saxlab edi.
            Andijon va Axsini Shayboniyxon olg‘onda Yodgor Sultonbegim Hamza
            Sultonning Abdullatif Sulton otliq o‘g‘lig‘a tushub edi. Men Hamza
            Sulton boshliq sultonlarni Xatlon viloyatida bosib, Hisorni olg‘onda
            menga qotildi. O‘shul fataratta Ruqiya Sultonbegim Jonibek Sultong‘a
            tushub (96) bir-ikki o‘g‘li bo‘ldi, turmadi. Bu fursatlarda xabar
            keldikim, Tengri raxmatig‘a boribtur. Xavotun va sarori: Qutluq
            Nigorxonim edi, Yunusxonning ikkinchi qizi, Sulton Mahmudxon va
            Sulton Ahmadxonning egachisi edi. Yunusxon Chingizxonning ikkinchi
            o‘g‘li Chig‘atoyxon naslidindur. Yunusxon ibn Vaysxon ibn Sherali
            O‘g‘lon ibn Muhammadxon ibn Xizr Xojaxon ibn Tug‘luq Temurxon ibn
            Esan Bo‘g‘axon ibn Do‘vaxon ibn Barokxon ibn Yesun Tuva ibn Mo‘tugon
            ibn Chig‘atoyxon ibn Chingizxon. Chun muncha taqrib bo‘ldi,
            xonlarning axvolini dag‘i ijmol bila zikr qilaling. Yunusxon va Esan
            Bo‘g‘axon Vaysxonning o‘g‘lonlari edi. Yunusxon o‘g‘lonlari Ofoqxon
            va Jonboboxon edi. Yunusxonning onasi turkistonliqqipchoqbeklaridin
            Temurbek rioyat kilg‘on Shayx Nuriddinbekning qizi yo nabirasi
            bo‘lur. Vaysxonning voqe’asida mo‘g‘ul ulusi ikki fariq bo‘lur. Bir
            pora Yunusxon sari va ko‘pragi Esan Bo‘g‘axon sari bo‘lur. Burunroq
            Yunus-xonning egachisini Ulug‘bek mirzo Abdulaziz mir-zog‘a olib
            edi. Ul munosabat bila Erzan borin tuman beklaridin Mirak
            turkmankim, charos (10 a) tuman beklaridin edi, xonni uch-to‘rt ming
            o‘yluk mo‘g‘ul ulusi bila Ulug‘bek mirzog‘a kelturdilarkim, ko‘mak
            olib yana mo‘g‘ul ulusini olg‘aylar, mirzo muruvvat kilmadi:
            ba’zisini asir kildi, ba’zilarini birin-birin viloyatka parishon
            kildi. Erzan buzug‘lug‘i mo‘g‘ul ulusida bir tarix bo‘lubtur. Xonni
            Iroq sari o‘tkarib yibordilar. Borib bir yildin ortukroq Tabrizda
            bo‘ldi. Ul mahalda Tabriz podshohi Jahonshoh Boroniy qorako‘yluq
            edi. Andin Sheroz keldi. Sherozda Shohrux mirzoning ikkinchi o‘g‘li
            Ibrohim Sulton mirzo edi. Besh-olti oydin so‘ng Ibrohim Sulton mirzo
            o‘lub, o‘g‘li Abdullo mirzo aning erida o‘lturdi. Abdullo mirzog‘a
            xon navkar edi, mulozamat qilur edi. O‘n etti, o‘n sekqiz yil xon
            Sheroz va ul viloyatlarda bo‘ldi. Ulug‘bek mirzoning va
            o‘g‘ullarining g‘avg‘olarida Esan Bo‘g‘axon fursat topib kelib,
            Farg‘ona viloyatini Kandibodomg‘acha chopib, kelib Andijonni olib,
            elini tamom asir kildi. Sulton Abusa’id Mirzo taxt olg‘onda cherik
            tortib borib, Yangidin nari Isparada Mo‘g‘uliston (10 b) da Esan
            Bo‘g‘axonni yaxshi bosti. Muning fitnasining daf’ig‘a, Sulton
            Abusa’id mirzo Yunusxonni bu munosabat bilakim, Abdulaziz mirzo
            olg‘on egachisi xonimni olib edi, Iroq va Xurosondin tilab to‘ylar
            qilib, do‘stlar bo‘lub, mo‘g‘ul ulusida xon qilib yiborganda
            sag‘riychi tuman beklari tamom ul fursatta Esan Bo‘g‘axondin
            yomonlab Mo‘g‘ulistong‘a kelib edilar, bularning orasig‘a keldi. Ul
            fursatta sag‘riychi beklarning ulug‘i Sher Hojibek edi, aning qizi
            Esan Davlatbegimni oldi. Mo‘g‘ul to‘rasi bila xonni va Esan
            Davlatbegimni bir oq kiyiz ustiga o‘lturg‘uzub xon ko‘tardilar.
            Xonning bu Esan Davlatbegimdin uch qizi bo‘ldi. Boridin ulug‘ Mehr
            Nigorxonim erdikim, Sulton Abusa’id mirzo ulug‘ o‘g‘li Sulton Ahmad
            mirzog‘a qo‘lub edi. Mirzodin hech o‘g‘ul-qiz bo‘lmadi. So‘ngra,
            fataratta Shayboniyxong‘a tushub edi. Men Kobulg‘a kelganda,
            Shohbegim bila Samarqandtin Xurosong‘a kelib, Xurosondin Kobulg‘a
            keldilar. Shayboniyxon Kandahorda Nosir mirzoni kabag‘onda, men
            Lamg‘on azimati qildim. Xon mirzo va Shohbegim va Mehr Nigorbegim
            Badaxshong‘a bordilar. Mirzaxonni Muborakshoh(11 a) Kal’ayi Zafarg‘a
            tilaganda Abobakr Koshg‘ariyning chopkunig‘a yo‘luqub, Shohbegim va
            Mehr Nigorxonim va jami’ elning ahli va ayoli asirlikka tushub, ul
            zolimi badkirdorning habsida dunyoyi foniyni vido’ kildilar.
            Ikkinchi qiz mening volidam Qutluq Nigorxonim edi. Aksar
            qazokliklarda va fataratlarda mening bilan billa edilar, Kobulni
            olg‘ondin besh-olti oy so‘ngra, tarix to‘qquz yuz o‘n birda Tengri
            raxmatig‘a bordilar. Uchunchi qiz Xo‘b Nigorxonim edi, Muhammad
            Husayn Ko‘ragon dug‘latka berib edilar, bir qizi, bir o‘g‘li bo‘lub
            edi. Qizni Ubaydxon olib edi. Men Buxoro va Samarqandni olg‘onda
            chiqmay qolib edi. <br />
            <br />
            Sulton Sa’idxondin amakisi Sayyid Muhammad mirzo Samarqandg‘a manga
            elchilikka kelganda anga qo‘shulub bordi. Sulton Sa’idxon oldi.
            O‘g‘ul Haydar mirzo edi. Otasini o‘zbak o‘lturgandin so‘ng kelib,
            mening mulozimatimda uch-to‘rt yil bo‘ldi, so‘ngra ijozat tilab,
            Koshg‘arga xon qoshig‘a bordi. Boz gardad ba asli xud hama chiz,
            Zarri sofiyu nukravu arziz. Bu tarixda, deydurlarkim, toyib bo‘lub,
            yaxshi tarika paydo qilibtur. Xat va tasvir va o‘q va paykon va
            zixgir xar nimaga iligi chaspondur. Tab’i nazmi (11 b) ham bordur.
            Manga arzadoshti kelib edi, inshosi ham yomon emas. Xonning yana bir
            xotuni Shohbegim edi, agarchi o‘zga xotunlari ham bor edi, vale
            o‘g‘lonlar va qizlarning onalari bu ikki edi. Shohbegim Badaxshon
            shoi Shoh Sulton Muhammadning qizi edi. Bu Badaxshon shohlari
            nasablarini Iskandar Faylakuska etar derlar. Bu shohning yana bir
            qizikim, Shohbegimning egachisi bo‘lg‘ay, Sulton Abusa’id mirzo olib
            edi. Andin Abobakr mirzo bo‘lub edi. Xonning bu Shohbegimdin ikki
            o‘g‘ul va ikki qizi bo‘lub edi. Bu uchdin ulug‘ mazkur bo‘lg‘on uch
            qizdin kichik Sulton Mahmudxon erdikim, Samarqand va ul navohida
            ba’zi Xonikaxon derlar. Sulton Mahmudxondin kichik Sulton Ahmadxon
            edikim, Olachaxong‘a mashhurdur. Olachaning vajhi tasmiyasi muni
            derlarkim, qalmoq va mo‘g‘ul tili bila o‘lturguchini «olachi»
            derlar. Qalmoqni necha qatla bosib, qalin kishisin kqrg‘on uchun
            «olachi» de-de kasrati isti’mol bila Olacha bo‘lubtur. Bu tarixda
            xonlarning zikri mukarraran taqrib bila kelgusidur. Vaqoyi’ va
            holotlari anda mazkur bo‘lg‘usidur. O‘zgalardin kichik bir qizdin
            ulug‘ (12 a) Sulton Nigorxonim edikim, Sulton Mahmud mirzog‘a
            chiqarib edilar, Mirzodin bir o‘g‘li bo‘lub edi, Sulton Vays otluq,
            zikri bu tarixda kelgu-sidur, Sulton Mahmud mirzo o‘lgandin so‘ng
            o‘g‘lini olib, hech kimga xabar kilmay, Toshkandga og‘alarig‘a borib
            edi. Bir necha yildin so‘ng Adik Sultong‘akim, Chingizxonning ulug‘
            o‘g‘li Jo‘ji nasli kdzoq sultonlaridindur, berdilar. Xonlarni
            Shayboniyxon bosib Toshkand va Shohru-xiyani olg‘onda o‘n ikki
            mo‘g‘ul navkari bila qochib Adik Sultong‘a bordi. Adik Sultondin
            ikki qizi bo‘ldi, birini Shayboniyxon sultonlarig‘a, yana birini
            Sulton Sa’idxonning o‘g‘li Rashid Sultong‘a berdi. Adik Sultondin
            so‘ng qozoq ulusining xoni Qosimxon oldi. Derlarkim, qozoq xon va
            sultonlarining orasida hech kim ul ulusni Qosimxoncha zabt qilg‘on
            emastur. Cherikini uch yuz mingga yovuq chenarlar edi. Qosimxon
            o‘lgandin so‘ng xonim Koshg‘arg‘a, Sulton Sa’idxon qoshig‘a keldi.
            Boridin kichik Davlat Sultonxonim edi. Toshkand buzug‘lug‘ida
            Shayboniyxonning o‘g‘li Temur Sultong‘a (12 b) tushub erdi, aning
            bir qizi bo‘lub edi. Samarqandtin mening bilan bila chikib edilar,
            uch-to‘rt yil Badaxshon viloyatida bo‘ldilar, andin so‘ngra
            Koshg‘arg‘a Sulton Sa’idxon qoshig‘a bordilar. Umarshayx mirzoning
            haramlaridin yana bir Xoja Husaynbekning qizi Ulus og‘a edi, andin
            bir qiz bo‘lub edi, kichiklikda o‘ldi. Bir yil, bir yarim yildin
            so‘ng haramdin chiqardilar. Yana bir Fotima Sulton og‘a edi. Mo‘g‘ul
            tuman beklaridin edi. Mirzo boridin burun bu Fotima Sulton og‘ani
            olib edi. Yana bir Qaroko‘zbegim edi, so‘ngralar olib edi, heyli
            suyukluk edi. Mirzoning xushomadig‘a nasabini Sulton Abusa’id
            mirzoning og‘asi Minuchexr mirzog‘a etkurub edilar. G‘uma va
            g‘unchachi heyli bor edi. Bir Umid og‘acha edi, mirzodin burun o‘lub
            edi. Mirzoning oxir mahallarida bir Tun Sulton edi, mo‘g‘uldin edi.
            Yana biri Og‘a Sulton edi. Umarosi: Xudoyberdi Temurtosh erdi. Hiri
            hokimi Oqbo‘g‘abekning og‘asining naslidindur. Sulton Abusa’id mirzo
            Jo‘gi mirzoni Shohruxiya kabag‘onda Farg‘ona viloyatini Umarshayx
            mirzog‘a berib, eshikini bu Xudoy (13 a) berdi Temurtoshg‘a
            boshlatib yiborib erdi. U mahalda bu Xudoyberdi Temurtosh yigirma
            besh yoshda erdi, agarchi yoshi kichik edi, tuzuki va zabti va rabti
            bisyor yaxshi edi. Bir-ikki yildin so‘ngra Ibrohim Bekchik O‘sh
            navohisini chopqonda Xudoyberdi Temurtosh keynicha borib, urushub,
            bosilib, shahid bo‘ldi. Ul fursatta Sulton Ahmad mirzo Uratepaning
            Oqqachqay degan yaylog‘ida edikim, Samarqandtin o‘n sekqiz yig‘och
            sharq jonibidur, Sulton Abusa’id mirzo Boboxokiyda erdikim, Hiridin
            o‘n ikki yig‘och sharq soridur, bu xabarni Abdulvahhob shig‘ovuldin
            arzadosht qilib, mirzog‘a chopturdilar, bu yuz yigirma olti yig‘och
            yo‘lni to‘rt kunda chopar. <br />
            <br />
            Yana bir Hofiz Muhammadbek do‘ldoy erdi, Sulton Malik Koshg‘ariyning
            o‘g‘li Ahmad Hojibekning inisi erdi. Xudoyberdibek o‘lgandin so‘ngra
            muni eshik ihtiyori qilib yiborib edilar. Sulton Abusa’id mirzoning
            voqi’asidin so‘ngra, Andijon beklari aning bila yaxshi chiqishmog‘on
            jihatidin, Samarkdndg‘a Sulton Ahmad mirzo mulozamatig‘a bordi.
            Sulton Ahmad mirzog‘a Chir shikasti bo‘lg‘onda O‘ratepada (136)
            erdi. Umarshayx mirzo Samarqand azimati bila Uratepa ustiga kelganda
            O‘ratepani mirzo mulozimlarig‘a topshurub, mirzo mulozamatida
            bo‘ldi. Umarshayx mirzo ham Andijon xukumatini anga berdi.
            So‘ngralar Sulton Mahmudxon qoshig‘a borib edi. Mirzo Xonni
            topshurub, Dizakni anga berib edilar. Men Kobulni olg‘ondin burunroq
            Makka azimati qilib, Hind yo‘li bila mutavajjih bo‘ldi. Yo‘lda
            Tengri rahmatig‘a boribtur. Faqir va kamsuhan va behaysiyat kishi
            edi. Yana bir Xoja Husaynbek edi, odmi va faqir kishi edi. Ul zamon
            dasturi bila ichkularda ko‘shuqlarni yaxshi aytur ekandur. Yana bir
            Shayx Mazidbek edi, manga avval bek atka ani qilib edilar. Zabti va
            tuzuki heyli yaxshi edi. Bobur mirzog‘a xizmat qilg‘ondur. Umarshayx
            mirzo qoshida andin ulug‘roq bek yo‘q edi. Fosiq kishi erdi, chuhra
            saxlar edi. Yana bir Ali Mazidbek kavchin edi, ikki katla yog‘iy
            bo‘ldi: bir martaba Axsida, yana bir martaba Toshkandta. Munofiq va
            fosiq va haromnamak va yaramas kishi edi. Yana bir Hasan Ya’qubbek
            edi. Kichik ko‘ngulluq yaxshi tab’liq chust va chaspon kishi edi. Bu
            bayt aningdur: Boz oy, ey humoy, ki be to‘tii xatat, Nazdik shudki,
            zog barad ustuxoni man. Mardona kishi edi. O‘kni yaxshi otar edi,
            chavgonni (14 a) yaxshi o‘ynar edi. Xok pallani yaxshi socharar
            erdi. Umarshayx mirzo voqi’asidin so‘ng mening eshigimda sohib
            ihtiyor ul edi. Ichi tor va kam havsala va fitnaroq kishi edi. Yana
            bir Qosimbek edi, kavchin edi. Qadimiy Andijonning qo‘shun
            beklaridin edi. Hasan Yaʼqubbekdin song mening eshigimda sohib
            ixtiyor ul edi. Oxir umrigacha ixtiyor va etibori ortti, oksumadi.
            Mardona kishi edi. Bir martaba Koson navohisini chopqon ozbakning
            keynicha borib yaxshi bosti. Umarshayx mirzo qoshida qilich chopib
            edi. Yassi Kechit urushida ham yaxshi chopqulashti. Qozoqliklarda
            Mascho ko‘histonidin Sulton Mahmudxon qoshig‘a bormoq azimati
            qilg‘onda Qosimbek ayrilib Xisravshoh qoshig‘a bordi. Tarix to‘qquz
            yuz o‘ndakim, Xisravshoxni olib, Kobulda Muqimni qabadim, Qosimbek
            ul fursatta keldi, yana burnog‘idek- o‘q rioyat va shafkat kildim.
            Turkman hazorasini Darayi Xushda chopqonda Qosimbek bovujudi qariliq
            yigitlardin yaxshiroq yurugan jihatidin Bangish viloyatini juldu
            berdim. So‘ngra (14 6) Kobulg‘a kelganda Humoyung‘a bek atka qildim.
            Zamini Dovarni olg‘on fursatlarda Tengri rahmatig‘a bordi. Musulmon
            va mutadayyin va muttaqiy kishi edi va shubhaliq taomdin parhiz
            qilur edi. Royi va tadbiri bisyor yaxshi edi. Heyli mutoyaba qilur
            edi. Bovujudikim ummiy edi, xushtab’ona zaro-fatlar qilur edi. Yana
            bir Boboquli Bobo Alibek edi. Shayx Ali bahodirning naslidin edi.
            Shayx Mazidbek o‘lgandin so‘ng ani manga bek atka qildilar. Sulton
            Ahmad mirzo Andijong‘a cherik tortqonda Sulton Ahmad mirzog‘a kirib
            O‘ratepani berdi. Sulton Mahmud mirzodin so‘ng Samarqandtin qochib
            keladurganda O‘ratepadin Sulton Ali mirzo chikib urushub, bosib
            o‘lturdi. Zabti va yarog‘i yaxshi edi. Navkarni yaxshi saxlar edi.
            <br />
            <br />
            Benamoz edi, ro‘za tutmas edi. Zolim va kofirvash kishi edi. Yana
            bir Ali Do‘st tag‘oyi edi, sag‘riychi tuman beklaridin edi. Mening
            onamning onasi Esan Davlatbegimga urug‘ bo‘lur edi, Umarshayx mirzo
            zamonidin men ko‘proq rioyat qilib erdim. Iligidin ish kelur
            dedilar. Bu necha yilkim, mening qoshimda edi, hech andoq, ishi
            zohir bo‘lmadi (15 a) kim, desa bo‘lg‘ay. Sulton Abusa’id mirzog‘a
            xizmat kilg‘on davrida yadachiliq da’vosini qilur edi. Qushchi edi.
            Yaramas axloq va atvorliq kishi edi. Baxil va fitna va zumuxt va
            munofiq va xudpisand va kattiq so‘zluk va sovuq yuzluk kishi edi.
            Yana bir Vays Log‘ariy edi. Samarqandliq to‘qchi elidin edi.
            Umarshayx mirzo qoshida so‘ngralar heyli mukarrab bo‘lub erdi.
            Mening bilan qazoqlikdarda bor edi. Ra’y va tadbiri heyli yaxshi
            edi. Bir nima mufattin edi. Yana bir Mir G‘iyos tag‘oyi edi. Ali
            Do‘stning inisi edi. Mo‘g‘ul mirzodalari orasida Sulton Abusa’id
            mirzo eshigida mundin ilgarroq kishi yo‘q edi. Sulton Abusa’id
            mirzoning chorsu muhri munda edi. Umarshayx mirzoning oxir
            zamonlarida ko‘p mukarrab bo‘lub edi. Vays Log‘ariy bila musohib
            edi. Kosonnikim, Sulton Mahmudxong‘a berdilar, andin so‘ng oxir
            umrig‘acha xon xizmatida-o‘q edi. Xon ham heyli rioyat qilib edi.
            Kulagach va hazzol kishi edi. Fiskda bebok kishi edi. Yana bir Ali
            Darvesh edi. Xurosonliq edi. Sulton Abusa’id mirzo qoshida Xuroson
            chuhrasi chargasida xizmat kilur edi. Xuroson va Samarqand Sulton
            Abusa’id mirzoning taxti (15 6) tasarrufig‘a kirganda bu ikki
            poytaxtning ishga yarar yigitlarini xossa tobin qilib, Xuroson
            chuhra tobini va Samarqand chuhra tobini der ekandur. Mening
            krshimda Samarqand eshigida yaxshilar bordi. Mardona kishi edi.
            Nasxta’liq xatini tavre bitir edi. Xushomad aytur edi. Tab’ig‘a
            xissat g‘olib edi. Yana bir Qanbar Ali edi, mo‘g‘ul edi, axtachidin
            edi. Otasi viloyatka kirib necha mahal sallohliq qilg‘on uchun
            Qanbar Ali salloh der edilar. Yunusxon qoshida oftobachilik kildi,
            so‘ngra bek bo‘lub edi. Mening qoshimda heyli ulug‘ rioyat topib
            edi. Ishga etguncha ehtimomi yaxshi edi. Ishga etgan mahalda
            qoltog‘aylig‘i bor edi. Purgo‘y va parishongo‘y edi. Muqarrardur,
            har kimki ko‘p aytur, parishon aytur. Xavsalasi tor va tiyra mag‘z
            kishi edi. Umarshayx mirzog‘a bu voqi’a dast berganda men Andijonda
            chahorbog‘da edim. Seshanba kuni, Ramazon oyining beshida bu xabar
            Andijong‘a keldi. Iztirob ila otlanib, krshimdag‘i navkar va savdar
            bila qo‘rg‘on azimati qildim. Mirzo darvozasig‘a etgan mahalda
            Shirim tag‘oyi jilavimni olib, Namozgoh sori tebradi. Xayolig‘a bu
            kechibturkim, Sulton Ahmad mirzo ulug‘ (16 a) podshohdur, qalin
            cherik bila kelsa, beklar meni va viloyatni topshurg‘ularidur. Meni
            O‘zgand va Olatog‘ domanasi sori olib borg‘ay. Agar viloyatni
            bersalar, men bori ilikka tushmay, tag‘oyilarim Olachaxong‘a yo
            Sulton Mahmudxong‘a borg‘aymen. Xoja Mavlonoyi qozikim, Sulton
            Axhmad qozining o‘g‘li va SHayx Burhoniddin Qilichning naslidur, ona
            tarafidin Sulton Ilik Moziyg‘a etar, bularning xonvodalari ul
            viloyatta marji’ va shayxulislom yo‘sunluq bo‘la kelgandur, zikrlari
            munda mukarrar kelgusidur, qo‘rg‘on ichidagi beklar bu xabarni
            topib, Xoja Muham-mad Darziynikim, Umarshayx mirzoning boyrisi va
            bir qizining atkasi edi, yiborib ul dag‘dag‘alarni bularning
            xotiridin raf’ qilib, Namozgoxka yovuq etgan mahalda meni olib
            yondi. Kelib arkka tushdum. Xoja Mavlonoyi qozi va beklar mening
            qoshimda kelib, so‘z va kengashni bir erga ko‘yub, qorgonning burj
            va borusining zabt va rabtiga mashgul boldilar. Hasan Yaʼqub va
            Qosim qavchin va yana bazi beklarkim, Marginon va ul taraflarda
            ilgor qoyub edilar, bir-ikki kundin song kelib mulozamat qilib,
            borcha yakdil va yakjihat jidd (16 b) va extimom bila qal’adorliqqa
            mashg‘ul bo‘ldilar. Sulton Ahmad mirzo O‘ratepa va Xo‘jand va
            Marg‘inonni olib kelib, Andijonning to‘rt yig‘ochida, Kubog‘a
            tushti. Bu fursatta, Darvesh Gov otliq Andijonning arbobidin
            nomunosib so‘z aytqon uchun, yasoqqa etti. Bu siyosattin tamom el
            bosildilar. Xoja Qozini va Uzun Hasan Xoja Husaynni elchilikka bu
            mazmun bila yiborildikim, bu viloyatta mulozimlardin bir kishini xud
            qo‘yulg‘usidur. Men ham mulozim va ham farzand, agar bu xizmatni
            manga uhda qilsalar, yaxshiroq va osonroq faysal topqusidur. Sulton
            Ahmad mirzokim, kamsuxan va faqir va odmi kishi edi. Har so‘z-un va
            ish-kuch beklarsiz qaror topmas edi, beklar bu so‘zlarga multafit
            bo‘lmay, durusht javoblar aytib, ilgariga ko‘chtilar. Tengri
            taolokim, o‘z kudrati komilasi bila har ishimni har mahalda andoqkim
            boyadu shoyad beminnati maxluq rost kelturubdur, munda ham necha
            ishni bois kildikim, alar bu kelmakdin o‘sondilar, balki bu
            tavajjuhdin pushaymon bo‘lub, bemurod yondilar. Biri bukim, Kuboning
            botqoqlik qora suyi bor, ko‘prugidin o‘zga erdin kechib bo‘lmas,
            qalin cherik (17 a) kelib ko‘prukda tiqilib, qalin ot va teva bu
            qora suvga yiqilib zoyi’ bo‘ldi. Uch-to‘rt yil mundin burunroq Chir
            suyining guzarida-o‘q shikast topib edilar, bu voqi’a andin yod
            berib, cherik eliga vahm g‘olib bo‘ldi. Yana bir bu kim, ul fursatta
            andoq ot o‘lati bo‘ldukim, tavila-tavila otlar yiqilib o‘la
            kirishti. Yana bir bukim, bizning sipohiy va raiyatni andoq yakdil
            va yakjihat toptilarkim, to jon va tanlarida ramaq va tavon bordur,
            jon tortmoqdin qo‘ymag‘aylar. Bu jihatlardin zarurat bo‘lub,
            Andijonning bir yig‘ochidin Darvesh Muhammad tarxonni yibordilar,
            ichkaridan Hasan Ya’qub Namozgoh navohisida chiqib ko‘rushub,
            sulxguna qilib yondilar.<br />
            <br />
            Xo‘jand suyining shimol jonibidinkim, Sulton Mahmudxon mutavajjih
            edi, kelib Axsini qabadi, Jahongir mirzo anda edi, beklardin Ali
            Darveshbeq Mirzoquli ko‘kaldosh, Muhammad Boqirbeq Shayx Abdullo
            eshikog‘a Axsida edilar. Vays Log‘ariy, Mir G‘iyos tag‘oyi ham anda
            edi. Beklardin tavahhum qilib, Kosong‘akim, Vays Log‘ariyning
            viloyati edi, bordilar. Nosir mirzog‘a Vays Log‘ariy bek atka edi.
            Bu jihattin Nosir mirzo Kosonda bo‘lur edi. Xon Axsi navohisig‘a
            etganda bu beklar xong‘a (17 6) kirib Kosonni berdilar. Mir G‘iyos
            xon mulozamatida turub, Vays Log‘ariy Nosir mirzoni Sulton Ahmad
            mirzog‘a olib bordi. Muhammad Mazid tarxong‘a topshurdilar. Xon Axsi
            yovug‘ig‘a kelib necha qatla urush soldi, hech ish qila olmadi.
            Axsidag‘i beklar va yigitlar yaxshi jonlar torttilar. Bu asnoda
            Sul¬ton Mahmudxong‘a oriza bo‘ldi, urush solib ham o‘sonib edi, o‘z
            viloyatig‘a murojaat qildi. Abobakr dug‘lat Koshg‘ariykim, hech
            kimga bosh indurmay, necha yil erdikim, Koshg‘ar va Xo‘tan hokimi
            edi, ul dag‘i viloyat dag‘dag‘asi bila O‘zgand yovug‘ig‘a kelib,
            qo‘rg‘on solib, viloyatg‘a buzug‘luq qila kirishti. Xoja Qozi va
            jami’ beklar ta’yin bo‘ldikim, borib Koshg‘ariyni daf’ qilg‘aylar,
            yovuq ettan mahalda Koshg‘ariy ko‘rdikim, bu favjning harifi
            emastur, Xoja Qozini orag‘a solib, yuz makr va hiyla bila xalos
            bo‘ldi. Mundog‘ ulug‘ vaqoyi’ ro‘y berganda Umarshayx mirzodin
            qolgan beklar va yigitlar yaxshi qatlanib mardona jonlar torttilar.
            Axsidin mirzoning onasi Sultonbegim va Jahongir mirzo va ahli haram
            va beklar Andijong‘a keldilar. Azo rasmini bajo kelturub, osh va
            taom fuqaro va masoking‘a tortildi. (18 a) Bu muhimmottin forig‘
            bo‘lg‘ondin so‘ng, cherik va viloyotning tartib va nasaqi va zabt va
            rabtig‘a ishtig‘ol ko‘rsatildi. Andijon hukumati va eshik ixtiyori
            Hasan Ya’qubg‘a muqarrar bo‘ldi. O‘sh Qosim qavching‘a qaror topti.
            Axsi va Marg‘inon Uzun Hasang‘a va Ali Do‘st tag‘oyig‘a ta’yin
            bo‘ldi. Umarshayx mirzoning o‘zga beklari va yigitlariga har
            qaysig‘a faroxuri hollari viloyat va er va mucha va charga va vajhi
            istiqomat muqarrar va muayyan bo‘ldi. Chun Sulton Ahmad mirzo
            murojaat kildi, ikki-uch manzildiy so‘ng mizoji e’tidol nahajidin
            munharif bo‘lub, muhriq isitma tori bo‘ldi. O‘ratepa navohisi
            Oqsuvg‘a etganda shavvol oyining avositida tarix sekqiz yuz to‘qson
            to‘qquzda qirq to‘rt yoshida olami foniyni vido’ kildi. Valodat va
            iasabi: valodati sekqiz yuz ellik beshda, Sulton Abusa’id mirzo taxt
            olg‘on yili edi. Sulton Abusa’id mirzoning bori o‘g‘lonlaridin
            ulug‘i bu edi. Onasi O‘rda Bo‘g‘a tarxonning qizi, Darvesh Muhammad
            tarxonning egachisi edi, Mirzoning e’tiborliq xotuni edi. Shakl va
            shamoiili: baland bo‘yluq, qunqor soqolliq, qizil yuzluq tanbal
            kishi edi. Soqoli engakida edi. Ikki yangoqida soqoli (18 6) yo‘q
            edi. Bisyor xushmuhovara kishi edi. Dastorni ul zamon dasturi bila
            chahorpech chirmab, aloqasini ilgarrak qoshining ustiga qo‘yar edi.
            Axloq va atvori: hanafiy mazhabliq, poqiza e’tikrd kishi edi, besh
            vaqt namozni betark o‘tar edi. Shurb mahallarida ham namozi tark
            bo‘lmas edi. Hazrati Xoja Ubaydullog‘a irodati bor edi. Hazrati Xoja
            murabbiy va muqavviy edilar. Bisyor muaddab bor edi, alalxusus, Xoja
            suhbatida, derlarkim, hargiz Xoja majlisida tizi bir-bir tiziga
            yovutkagan emastur. Bir navbat hazrati Xoja suhbatida bar xilofi
            odat oyog‘ini yovutkab o‘lturubtur, Mirzo qo‘pqondin so‘ng hazrati
            Xoja buyurubturlarkim, mirzo o‘lturg‘on erni bokkdylar; bir so‘ngak
            bor ekandur. Hech nimarsa o‘qug‘on emas edi, omi edi. Bovujudkim,
            shahrda ulg‘ayib edi, turk va sodda edi. Tab’din bahrasi yo‘q edi.
            Odil kishi edi. Xazrati Xojaning ham ayog‘lari aroda edi. Aksar
            muhimmot shar’ tariqi bila faysal topar edi. Ahd va qavlig‘a rost va
            durust edi. Hargiz andin hilofe zohir bo‘lmadi. Shijoati bor edi.
            Agarchi, hech andoq bo‘lmadikim, o‘zining iligi ishga etmish
            bo‘lg‘ay, vale derlarkim, ba’zi ma’rakalarda andin asari shijoat
            zohir bo‘lur ekandur. O‘kni bisyor (19 a) yaxshi otar erdi.
            Ilbosunga o‘ki va tirgazi aksar tegar edi. Qabaqni maydonning ul
            boshi, bu boshidin kirib aksar urar edi. Oxirlar tanbal
            bo‘lg‘onlarida qirg‘ovul va bo‘danani piyozi bila otib kam yozar
            edi. Qushchi kishi erdi, qush g‘alaba solur edi, yaxshi solur erdi.
            Ulug‘bek mirzodin so‘ng oncha qushchi podshoh yo‘q edi. Asru ko‘p
            hayosi bor erdi. Derlarkim, xilvatlarda mahram va ichkilaridin ham
            oyog‘ini yopar ekandur. Gohikim ichkulukka tushar erdi,
            yigirma-o‘ttiz kun payo-pay ichar erdi. Gohikim, chog‘irdin chiqar
            erdi, yana yigirma-o‘ttiz kun ichmas edi. Bir o‘lturg‘on bila
            majlisda gohi bir kecha-kunduz o‘lturur erdi, yaxshi ichar erdi.
            Chog‘ir ichmas kunlari basitni guzaro er erdi. Tabiatig‘a imsok
            g‘olib erdi, kamsuxan va odmi kishi erdi, ixtiyori beklari ilgida
            edi. Masoflari: To‘rt masof urushti. Avval Shayx Jamol arg‘unning
            inisi Ne’mat arg‘un bila, Zomin navohisida, Oqar tuzida, g‘olib
            bo‘ldi. Yana bir martaba Umarshayx mirzo birla Xavosta ham g‘olib
            bo‘ldi. Yana bir martaba Toshkand navohisida, Chir suyining yoqasida
            Sulton Mah¬mudxon bila, agarchi masof yo‘q (19 6) edi, mo‘g‘ulning
            chopqunchisi birin-ikin cherikning keynidin kelib partalg‘a ilik
            qo‘yg‘on bila, muncha qalin cherik urush yo‘q, talosh yo‘q,
            biri-biriga boqmay buzuldilar, ko‘prak cherik eli Chir suyida g‘arq
            bo‘ldilar. Yana bir martaba Haydar ko‘kaldosh bila Eryayloqning
            navohisida g‘olib bo‘ldi. Viloyoti: Samarqand va Buxoro erdikim,
            otasi berib edi. Shayx Jamolni Abdulquddus o‘lturgandin so‘ng
            Toshkand va Shohruxiya va Sayramni olib edi, necha mahal tasarrufida
            edi. So‘ngra Toshkand bila Sayramni inisi Umarshayx mirzog‘a berib
            edi. Xo‘jand va O‘ratepa ham necha mahal Sulton Ahmad mirzoda edi.
            Avlodi: Ikki o‘g‘li bo‘lub edi, kichikligida qolmadi. Besh qizi bor
            edi, to‘rti Qutuqbegimdin edi. Boridin ulug‘ Robia Sultonbegim edi,
            Qorako‘zbegim derlar edi. Sulton Mahmudxonga o‘zi hayotida chiqarib
            edi. Xondin bir o‘g‘li bo‘lub edi, Boboxon otliq, heyli makbulg‘ina
            o‘g‘lon edi. O‘zbaklar xonni Xo‘jandta shahid qilg‘onda, ani va yana
            andoq necha norasidani zoyi’ kildilar. Sulton Mahmudxonning
            voqi’asidin so‘ng Jonibek (20 a) Sulton oldi. Ikkinchi qizi Soliha
            Sultonbegim edi, Oqbegim derlar edi. Sulton Ahmad mirzodin so‘ngra
            Sulton Mahmud mirzo to‘ylar qilib, ulug‘ o‘g‘li Sulton Mas’ud
            mirzog‘a oldi. So‘ngra Shohbegim, Mehr Nigorxonim bila Koshqarg‘a
            tushti. Uchunchi qiz Oyisha Sultonbegim edi. Besh yoshimda
            Samarqandga kelganda manga qo‘lub edilar. So‘ngra qazoqlikdarda
            Xo‘jandka keldi, anda olib edim. Samarqandni ikkinchi navbat
            olg‘onda birgina qizi bo‘lub edi, necha kundin so‘ng Tengri
            rahmatig‘a bordi. Toshkand buzug‘lug‘idin burunroq egachisining
            angizi bila mendin chiqti. To‘rtunchi qizi Sultonbegim edi, Sulton
            Ali mirzo olib edi, andin so‘ng Temur Sulton olib edi, andin so‘ng
            Mahdiy Sulton olib edi. Boridin kichik qizi Ma’suma Sultonbegim edi.
            Onasi arg‘undin, Sulton arg‘unning birodarzodasi Habiba Sultonbegim
            edi. Men Xurosong‘a borg‘onda ko‘rub, xushlab, tilab, Kobulg‘a
            kelturub oldim. Bir qizi bo‘ldi. (20 b) Ushal fursatta-o‘q «zocha»
            zaxmati bila Tengri rahmatig‘a bordi, qizig‘a onasining otini-o‘q
            qo‘yuldi. Xavotin va sarori: avvali, Sulton Abusa’id mirzo qo‘lg‘on
            Mehr Nigorxonim edi. Yunusxonning ulug‘ qizi, mening onamning tuqqon
            egachisi edi. Yana bir tarxonlardin edi, Tarxonbegim derlar edi.
            Yana bir Qutuqbegim edi. Ushbu Tarxonbegimning ko‘kaldoshi edi,
            Sulton Ahmad mirzo oshiqliklar bila olib edi, asru ko‘p suyuklik edi
            va ko‘p musallit edi. Chog‘ir ichar edi. Aning tirikligida Sulton
            Ahmad mirzo o‘zga haramg‘a bormas edi. Oxir o‘lturdi va
            badnomlig‘idin xalos bo‘ldi. Yana bir Xonzodabegim edi, Tirmiz
            xonzodalaridin edi. Men Samarqandg‘a besh yoshimda Sulton Ahmad
            mirzo qoshig‘a kelgan fursatda olib edi. Hanuz yuz yopug‘i bor edi.
            Turkona rasm bila manga buyurdilar, men yuzini ochtim. Yana bir
            Ahmad Hojibekning qiz nabirasi edi, Latifbegim otliq mirzodin so‘ng
            Hamza Sulton olib edi, Hamza Sultondin uch o‘g‘li bo‘lub edi. Men
            Hamza Sulton va Temur Sulton boshliq sultonlarni bosib, Hisorni
            olg‘onda, bu sultonzodalar yana necha sultonzodalar tushub edi,
            borini ozod kildim. Yana bir Habiba Sultonbegim edi. Sulton
            arg‘unning birodarzodasi edi. Umarosi: Jonibek do‘ldoy edi, Sulton
            Malik Koshg‘ariyning inisi edi. Sulton Abusa’id mirzo Samarqand
            hhukumatini va Sulton Ahmad mirzo o‘z eshigining (21 a) ixtiyorini
            munga berib edi, muni eshikog‘o qilib edi. G‘arib axloq va atvorliq
            kishi ekandur. Andin g‘arib nimalar heyli rivoyat kilurlar. Ul
            jumladin biri budurkim, Samarqand hokimi ekan fursatlar o‘zbakdin
            elchi kelur, o‘zbak ulusida bu elchi zo‘rg‘a mashhur ekandur. O‘zbak
            zo‘r kishini «bo‘ka» der emish. Jonibek derkim: bo‘kamusen, bo‘ka
            bo‘lsang, kel, kurashaling. Bu elchi har necha muzoyaka kilur,
            ko‘ymas, kurashurlar, Jonibek yikar. Mardona kishi edi. Yana bir
            Ahmad Hojibek edi. Sulton Malik Koshg‘ariyning o‘g‘li edi. Hiri
            hukumati Sulton Abusa’id mirzo necha mahal munga berib edi. Obog‘asi
            Jonibek o‘lgandin so‘ng, aning muchasini berib, Samarqandg‘a
            yibordi. Xushtab’ va mardona kishi edi, «Vafoiy» taxallus kilur edi.
            Soxibi devon edi, she’ri yomon emas edi, bu bayt aningdurkim:
            Mastam, ey muhtasib, imro‘z zi man dast bidor, Ehtisobam bikun, on
            ro‘z ki yobi hushyor. Mir Alisher Navoiy Hiridin Samarqandg‘a kelgan
            fursatlar Ahmad Hojibek bila bo‘lur edi. Sulton Husayn mirzo podshoh
            bo‘lg‘ondin so‘ngra Hiriga keldi. Asru ulug‘ rioyat topdi. Ahmad
            Hojibek yaxshi tupchokdar saxlab, (21 b) yaxshi minar edi. Bu
            tupchoqlar aksar xonazodi edi. Agarchi mardona kishi edi,
            sardorlig‘i mardonalig‘idek emas edi. Beparvo kishi edi. Ish-kuchini
            navkar-savdari saru somon kilur edi. Boysunqur mirzo Sulton Ali
            mirzo bila Buxoroda urushub mag‘lub bo‘lg‘onda ilikka tushti.
            Darvesh Muhammad tarxonning qonining tumati bila beizzatona
            o‘lturdilar. Yana bir Darvesh Muhammad tarxon edi. O‘rda Bo‘g‘a
            tarxonning o‘g‘li, Sulton Amad mirzo, Sulton Mahmud mirzoning tuqqon
            tag‘oyisi edi. Mirzo qoshida borcha beklardin ulug‘roq va
            mu’tabarroq bu edi. Musulmon va odmi va darveshvash kishi edi.
            Hamisha musxaf kitobat qilur edi. SHatranjni bisyor o‘ynar edi,
            yaxshi o‘ynar edi. Qush ilmini xo‘p bilur edi, qushni xo‘b solur
            edi. Oxir Boysunqur mirzo bila Sulton Ali mirzoning g‘avg‘osida
            ulug‘luq zamonida bad-omliq bila o‘ldi. Yana bir Abdulali tarxon
            edi. Darvesh Muhammad tarxong‘a yovuq urug‘ bo‘lur edi. Singlisi ham
            munda erdikim, Boqi tarxonning onasi bo‘lg‘ay. Agarchi Darvesh
            Muhammad tarxon to‘ra va mucha bila mundin ulug‘ edi, vale bu
            fir’avn ani ko‘zga ilmas edi. (22 a) Necha yil Buxoro hukumati munda
            edi, navkari uch mingga etib edi, navkarni yaxshi shafqat bila
            saxlar edi. Baxshish va pursish va devon va dastgoh va shilon va
            majlisi podshohona edi. Zobit va zolim va fosiq va mudammag‘ kishi
            edi. Shayboniyxon, garchi navkari emas edi, vale necha mahal muning
            bila bo‘lur edi. Kichik-kirim sultonlar xud aksar navkari bo‘lub
            edilar. Shayboniyxonning muncha taraqqiy topmog‘ig‘a va muncha qadim
            xonavodalar buzulmog‘ig‘a Abdulali tarxon sabab bo‘ldi. Yana bir
            Sayyid Yusuf o‘g‘loqchi edi. Ulug‘ otasi mo‘g‘uldin kelgan ekandur.
            Otasini Ulug‘bek mirzo rioyat qilib edi. Ra’y va tadbiri heyli
            yaxshi edi. Mardonalig‘i ham bor edi. Ko‘buzni yaxshi cholur edi.
            Men avval Kobulg‘a kelganda mening qoshimda edi, ulug‘ rioyat qilib
            erdim, filvoqi’, rioyat arzandasi ham bor edi. Avvalg‘i yil
            Hinduston azimati bila cherik otlong‘anda Sayyid Yusufbekni Kobulda
            qo‘yub erdim, o‘shul fursatta Tengri rahmatig‘a bordi. Yana bir
            Darveshbek edi, Temurbek rioyat qilg‘on Egu Temurbekning naslidin
            edi. Hazrati Xojag‘a irodati bor edi. Musika ilmidin boxabar edi,
            soz ham cholur edi. Tab’i nazmi (22 b) bor edi. Sulton Ahmad mirzo
            Chir suyi yokasida shikast topkanda CHir suyig‘a bordi.<br />
            <br />
            Yana bir Muhammad Mazid tarxon edi, Darvesh Muhammad tarxonning
            tuqqon inisi edi. Necha yil Turkiston hokimi edi. SHayboniyxon
            Turkistonni mundin oldi. Ra’y va tadbiri yaxshi edi. Bebok va fosiq
            edi. Samarqandni ikkinchi navbat va uchunchi navbat olg‘onda, mening
            qarshimg‘a kelib edi. Men dag‘i yaxshi rioyat qilib erdim. Ko‘li
            Malik urushida o‘ldi. Yana bir Boqi tarxon edi. Abdulali tarxonning
            o‘g‘li va Sulton Ahmad mirzoning amaqizodasi edi. Otasidin so‘ngra
            Buxoroni munga be-rib edilar. Sulton Ali mirzo zamonida ko‘p
            ulg‘ayib edi, navkari besh-olti mingga etib edi. Sulton Ali mirzog‘a
            heyli muti’ va munqod emas edi. Shayboniyxon bila Qal’ayi Dabusiyda
            urushib bosturdi. O‘shul bosqin bila Shayboniyxon borib Buxoroni
            oldi. Qushqa ko‘p mayli bor edi. Derlarkim, etti yuz qushi bor
            ekandur. Andoq axloq va atvori yo‘q erdikim, desa bo‘lg‘ay.
            Mirzodalikta va davlatta ulg‘ayib edi. Otasi Shayboniyxong‘a
            yaxshiliklar qilg‘on jihatidin Shayboniyxon qoshig‘a bordi. Ul
            nohaqshunosu bemuruvvat ul yaxshiliklarning muqobala (23 a)sida hech
            nav’ rioyat va shafqat qilmadi. <br />
            <br />
            Xorliq va zorliq bila Axsi viloyatida olamdin bordi. Yana bir Sulton
            Husayn arg‘un edi. Necha mahal Qorako‘l hukumati anda uchun, Sulton
            Husayn Qorako‘liyg‘a mashhur edi. Ra’y va tad¬biri heyli yaxshi edi.
            Mening qoshimda ham heyli bo‘lub edi. Yana bir Qul Muhammad Bug‘do
            edi, qavchin edi. Mardonalig‘i ham bor ekandur. Yana bir Abdulkarim
            ashrit edi, uyg‘ur edi. Sulton Ahmad mirzo qoshida eshikog‘a edi.
            Sahiy va mardona kishi edi. Sulton Ahmad mirzo voki’asidin so‘ng
            beklar ittifoy qilib tog‘ yo‘li bila Sulton Mahmud mirzog‘a kishi
            chopturub tiladilar. Sulton Abusa’id mirzoning og‘asi Minuchehr
            mirzoning o‘g‘li Malik Muhammad mirzo saltanat dag‘dag‘asi bila bir
            necha lavand va avboshni o‘ziga ko‘shub o‘rdudin ayrildidi.
            Samarqandg‘a kelib hech ish ham qilolmadi. O‘zining va yana bir
            necha begunoh podshohzodalarning o‘lmakiga sabab bo‘ldi. Sulton
            Mahmud mirzog‘a bu xabar etgach-o‘q betavakkuf Samarqandg‘a kelib,
            bezaxmat va bemashaqqat taxtqa o‘lturdi. Sulton Mahmud mirzoning
            necha ishlaridin vazi’ va sharif va sipohiy va raiyat mutanaffir va
            gurizon bo‘ldilar. Avval bukim, mazkur bo‘lg‘on Malik Muhammad
            mirzonikim, (23 b)obog‘asining o‘g‘li va o‘zining kuyovi edi, yana
            to‘rt mirzoni Ko‘ksaroyg‘a chiqorib edi, ikkisini ko‘yub, Malik
            Muhammad mirzoni va yana bir mirzoni shaxid kildi. Bularning
            ba’zisig‘a xud podshohliq ham tegmas edi. Bu dag‘dag‘alari ham aslo
            yo‘q edi. Agarchi Malik Muhammad mirzoda andak gunohe bor edi, yana
            birining hech gunohi yo‘q edi. Yana bir bukim, agarchi zabt va
            tuzuki heyli yaxshi edi, devon shior edi. Siyoq ilmini bilur edi,
            vale tab’i zulm va fisqqa moyil edi. Samarqandg‘a kirgach, o‘zgacha
            tartib va nasaq va xarj va tahmil bunyod qila boshladi. Hazrati Xoja
            Ubaydulloning mutaalliqlarig‘akim, burun xarj va tahmillarda ko‘p
            faqir va miskin alarning himoyati bila zulm va taaddidin xalos
            bo‘lurlar edi, ne joyi ulkim, alarg‘a mundoq takliflar bo‘lg‘ay,
            ko‘p taaddi va tashaddud qila boshladi. Balki bu taaddi va tashaddud
            Xojaning avlodig‘a dag‘i siroyat kildi. YAna bir bukim, o‘zikim
            nechuk zolim va fosiq edi, bek va bekcha va navkar va savdari tamom
            zolim va fosiq edilarkim, Hisor eli, alalxusus, Xisravshoxg‘a
            taalluq el hamisha shurb va zinog‘a mashg‘ul edilar. Bu
            martabadakim, Xisravshoxning navkarlaridin birov bir kishining
            xotunini tortib eltar, bu xotunning (24 a)eri Xisravshoxg‘a kelib
            dodxohliq qilur, javob berurkim, necha yil sening bila edi, bir
            necha kun aning bila bo‘lsun. Yana bir bukim, shahri va bozori,
            balki turk va sipohiyning amrad o‘g‘lonlari chuhra kilur
            ko‘rkunchidin uydin chiqmas edilar. Samarqand ahlikim,
            yigirma-yigirma besh yil Sulton Ahmad mirzoning zamonida rafohiyat
            va farog‘at bila o‘tkarib edilar, aksar muomala xazrati Xoja
            jihatidin adl va shar’ tariqi bila edi, bu nav’ zulm va fisqdin
            bajonu dil ozurda va ranjida bo‘ldilar. Vazi’ va sharif, faqir va
            miskin nafrin va duoyi badig‘a og‘iz ochib, qo‘l ko‘tardilar. Hazar
            kun zi dardi darunhoi resh, Ki reshi darun okibat sar kanad. Baham
            barmakun to tavoni dile, Ki ohe jahone baham bar kanad. Lojaram,
            zulm va fiskning shomatidin Samarqandta besh-olti oy besh hukumat
            qilmadi. Vaqoi’i sanayi tis’a mia* Manga Sulton Mahmud mirzodin
            Abdulkuddusbek otliq elchi keldi. Ulug‘ o‘g‘li Sulton Mas’ud
            mirzog‘a og‘asi Sulton Ahmad mirzoning Oqbegim otliq ikkinchi qizini
            to‘y va oyin bila olg‘on sochiqini kelturdi: oltundin va kumushdin
            bodomlar va pistalar qilib edilar. Bu kelgan elchining Hasan Yaqubka
            uruglugi bor ekandur. Hasan Yaʼqubni vadalar bila mirzoga boqturgali
            (24 b) kelgan ekandur. Narm javob aytib, balki ul sari bolgondek
            qilib, elchiga ruxsat berdi. Besh-olti oydin song Hasan Yaqubning
            mizoji munharif bo‘lub, mening yovug‘umdag‘i kishi-qaro bila yomon
            maosh qila kirishti. Ishni munga etkurdikim, manga ruxsat berib,
            Jahongir mirzoni podshoh kilg‘ay. Hasan Ya’qubning ixtiloti soyir,
            umaro va sipohiy bila dag‘i yaxshi emas edi. Aning bu fikridin bori
            el voqif bo‘lub edilar. Xoja Qozi va Qosim qavchin va Ali Do‘st
            tag‘oyi va Uzun Hasan va yana ba’zi davlatxohlar mening ulug‘ onam
            Esan Davlatbegimning qoshida yig‘ilib so‘zni bu erga ko‘ydilarkim,
            Hasan Ya’qubni ma’zul qilib, fitnasig‘a taskin berilgay. Xotunlar
            orasida ra’y va tadbirda, mening ulug‘ onam Esan Davlatbegimcha kam
            bo‘lg‘ay edi, bisyor oqila va mudabbira edi. Ko‘proq ish-kuch
            alarning mashvarati bila bo‘lur edi. Hasan Ya’qub arkta edi. Mening
            onam va ulug‘ onam - Esan Davlatbegim tosh qo‘rg‘onda chaqarda
            edilar. Bu azimat bila otlanib arkka mutavajjih bo‘ldum. Hasan
            YA’qub qushqa otlong‘on ekandur, xabar topib o‘shandin-o‘q Samarqand
            (25 a) sari mutavajjih bo‘ldi. Aning bila bor kishi, bor beklarni
            tutturuldi. Tutulg‘on beklar Muhammad Boqirbek edi, Sulton Mahmud
            doldoy Sulton Muhammad doldoyning otasi edi. Yana bazilar ham bor
            edi. Bazisiga Samarqand sari ruxsat berildi. Eshik ixtiyori va
            Andijon hukumati Qosim qavchinga qaror topti. Hasan Yaʼqubkim,
            Samarqand azimati bila Kandibodomg‘acha borib edi, necha kundin
            so‘ng fosid andisha bila Axsi azimati qilib, Xo‘qon o‘rchin
            navohisig‘a keldi, Xabar topib, ba’zi beklar bila yigitlarni aning
            ustiga yiborildi. <br />
            <br />
            Ilg‘or beklari o‘zlaridin ilgarrak bir pora yigitlaqni qaravul
            yibordilar. Hasan Yaʼqub xabar topib, kecha bila bu qaravul ayirgon
            yigitlarning ustiga yurub, oy munguzi qobsob shiba qoyarlar. Qorongi
            kechada oz elining oki-oq Hasan Yaqubning qochoriga tegib,
            qochoridin burunroq oz amaliga giriftor boldi. Chu bad kardi, mabosh
            emin zi ofot, Ki vojib shud tabiatro mukofot. Ushbu yil
            shubxaliqtaomdin parhiz qila boshladim. Pichoq va qoshiq va
            dastorxong‘acha ehtiyot qilur erdim. Tahajjud ham kamroq tark (25 b)
            bo‘lur edi. Rabiul oxar oyida Sulton Mahmud mirzog‘a qaviy oriza
            yuzlanib, olti kunda olamdin kechti. Qirq uch yoshar edi. Valodat va
            nasabi: sekqiz yuz ellik ettida edi. Abusa’id mirzoning uchunchi
            o‘g‘li edi. Sulton Ahmad mirzo bila bir tuqqon edi. Shakl va
            shamoyili: past bo‘yluq suyuq soqolliq, tanbal, sinchisizrok kishi
            edi. Axloq va atvori: yaxshi edi. Namozni tark qilmas edi. Tuzuki va
            zabti bisyor yaxshi edi. Siyoq ilmini xo‘b bilur edi. Viloyotdin bir
            diram va bir dinor aning bevuqufi xarj bo‘lmas edi. Navkarining
            ulufasi aslo munkasir bo‘lmas edi. Majlis va baxshish va shilon va
            devoni bisyor yaxshi edi. Barchasi qoida va tuzuki bila edi. Bir
            nav’ tartib va nasakikim qo‘yub edi, sipohiy va raiyat aslo andin
            tajovuz qila olmas edi. Burun qushqa xeyli qotror ekandur,
            so‘ngralar bahlum ovin qalin ovlar edi. Zulm va fisqqa ko‘p mashg‘ul
            edi. Muttasil chog‘ir ichar edi. Chuhra qalin saxlar edi.
            Kalamravida chiroyliqamrad o‘g‘lon bo‘lsa, har nav’ bila kelturub
            chuhra qilur edi. Beklarning o‘g‘lonlarini (26 a), balki
            ko‘kaldoshlarini chug‘ra qilib edi, balki o‘zining ko‘kaldoshidin
            tuqqong‘a dog‘i bu xizmatni buyurub edi. Bu shum fe’l aning zamonida
            andoq shoyi’ erdikim, chuhrasiz kishi aslo yo‘qedi. Chuhra
            saxlamoklig‘ni hunar bilurlar edi. Chuhra saxlamaslig‘ni ayb
            qilurlar edi. Zulm va fisqining shomatidin o‘g‘lonlari tamom
            juvonmarg bo‘ldilar. Tab’i nazmi bor edi, devon tartib qilib edi,
            vale she’ri bisyor sust va bemaza edi. Andoq she’r aytqondin
            aytmog‘on yaxshiroqdur. Bade’tiqod kishi edi. Hazrati Xoja
            Ubaydullog‘a istixfof qilur edi. Yuraksiz kishi edi. Hayosi kamroq
            edi. Bir necha masxara va bebok tegrasida bor edi. Devon boshida va
            xaloyiq qoshida zisht va shani’ harakatlar qilurlar edi. Badkalom
            edi. So‘zini filhol anglab bo‘lmas edi. Masoflari: ikki qatla masof
            urushti. Har ikki qatla Sulton Husayn mirzo bila: bir martaba
            Astrobodta mag‘lub bo‘ldi. Yana bir qatla Andxud navohisida, Chaman
            degan erda ham mag‘lub bo‘ldi. Ikki qatla Badaxshonning janub jonibi
            Kofiristong‘a borib g‘azot kildi. Bu jihattin (26 b) farmonining
            tug‘rosida «Sulton Mahmud g‘oziy» bitirlar edi. Viloyoti: Sulton
            Abusa’id mirzo Astrobodni berib edi. Iroqvoki’asida Xurosong‘a
            kel-di. Ul fursat Qanbar Alibek Hisor hokimi Sulton Abusa’id
            mirzoning hukmi bila Hinduston cherikini cheriklab, Iroqqa mirzoning
            so‘ngicha boradur edi, Xurosong‘a etib edi, Sulton Mahmud mirzog‘a
            mulxaq bo‘ldi. Sulton Husayn mirzoning ovozasini eshitgach, Xuroson
            eli hujum qilib, Sulton Mahmud mirzoni Xurosondin chiqardilar.
            Samarqandg‘a Sulton Ahmad mirzoning qoshig‘a keldi. Necha oydin
            so‘ng Ahmad Mushtoq boshlig‘ Sayyid Badr va Xisravshoh va yana ba’zi
            yigitlar Sulton Mahmud mirzoni olib qochib, Hisorg‘a Qanbar Alibek
            qoshig‘a keldilar. Andin beri Qahka bila Ko‘htan tog‘ining janub
            tarafidag‘i viloyot, misli Tirmiz va Chag‘oniyon va Hisor va Xatlon
            va Kunduz va Badaxshon Hindukush tog‘igacha Sulton Mahmud mirzoning
            tasarrufida edi. Og‘asi Sulton Ahmad mirzo o‘lgandin so‘ng aning
            viloyoti dag‘i muning tasarrufida bo‘ldi. Avlodi: besh o‘g‘il, o‘n
            bir qiz edi. Bori o‘g‘lonlaridin ulug‘ Sulton Mas’ud mirzo edi.
            <br />
            <br />
            Onasi (27 a) Mir Buzurg Tirmiziyning qizi edi. Yana bir o‘g‘ul
            Boysunqur mirzo edi. Onasi Pashabegim edi. Yana bir o‘g‘il Sulton
            Ali mirzo edi. Onasi Zuhrabegi og‘a edi, o‘zbak edi, g‘uma edi. Yana
            bir o‘g‘ul Sulton Husayn mirzo edi. Onasi Xonzodabegim,Mir
            Buzurgning nabirasi edi. Mirzo hayotida o‘n uch yoshida Tengri
            rahmatig‘a bordi. Yana bir o‘g‘ul Sulton Vays mirzo edi. Onasi
            Yunusxonning qizi, mening onamning singli Sulton Nigorxonim edi. Bu
            to‘rt mirzoning holoti bu tarixda yil vaqoyi’ida mazkur
            bo‘lg‘usidur. Uch qizi Boysunqur mirzo bila bir tuqqon edi.
            Ulug‘rog‘ini Sulton Mahmud mirzo obog‘asi Minuchehr mirzoning o‘g‘li
            Malik Muhammad mirzog‘a chiqarib edi. Yana besh qiz Mir Buzurgning
            nabirasi Xonzodabegimdin edi. Ulug‘ini Sulton Mahmud mirzodin
            so‘ngra Abobakr Koshg‘ariyg‘a (27 b) berdilar. Ikkinchi qiz
            Bikabegim edi. Sulton Husayn mirzo Hisorni muhosara qilg‘onda Haydar
            mirzo otliq o‘g‘lig‘akim, Sulton Abusa’id mirzoning qizi Poyanda
            Sultonbegimdin tuqqandur, olib yarashib, Hisorning ustidin qo‘pti.
            Uchunchi qiz Oqbegim edi. To‘rtunchi qizi Oybegim edi. Sulton Husayn
            mirzo Qunduz ustiga kelganda Umarshayx mirzo o‘g‘li Jahongir mirzoni
            Andijon cheriki bila ko‘mak yiborganda Jahongir mirzog‘a nomzad
            bo‘lub edi. Tarix to‘qquz yuz o‘nda Amu daryosi yoqasida Boqi
            Chag‘oniyoniy manga kelib mulozamat qildi. Bu begimlar onalari bila
            Tirmizta edilar. Bular ham Boqi Chag‘oniyonisining, ko‘chi bila
            kelib qo‘shuldilar. Kohmardqa kelganda, Jahongir mirzo oldi. Birgina
            qizi bo‘ldi. Bu tarixda ulug‘ onasi Xonzodabegim bila Badaxshon
            viloyatidadur. Beshinchi qiz Zaynab Sultonbegim edi. Kobulni
            olg‘onda onam Qutluq Nigorxonimning sa’yi bila oldim, xeyli
            sozvorliq bo‘lmadi. Ikki uch yildin so‘ng obila zaxmati bila olamdin
            bordi. Yana bir qiz Maxduma Sultonbegim edi. Sulton Ali mirzoning
            bir tuqqon egachisidur. Holo Badaxshon viloyatidadur. Va yana ikki
            qiz g‘unchachidin bo‘lub edi. Birining oti Rajab Sulton, yana biri
            (28 a) ning oti Muhib Sultondur. Xavotin va sarori: ulug‘ xotuni Mir
            Buzurg Tirmiziyning qizi Xonzodabegim edi. Mirzo bisyor sevar edi.
            Sulton Mas’ud mirzoning onasi edi. Ul o‘lganda mirzo bisyor kattiq
            ta’ziyat tutqondur. Andin so‘ng Mir Buzurgning nabirasi bu
            Xonzodabegimning birodarzodasini oldi. Ani ham Xonzodabegim derlar
            edi. Besh qiz va bir o‘g‘ulning onasi edi. Yana bir Pashabegim edi.
            Qorako‘yluq Bahorlu aymog‘i turkman beklaridin Ali SHukurbekning
            qizi edi. Jahonshoh mirzo Boroniy Qorako‘ylukning o‘g‘li Muhammadiy
            mirzo olib edi. Ozarbayjon va Iroqni bu Jahonshoh avlodidin
            Oqqo‘yluq Uzun Hasan olg‘onda Ali Shukurbekning ug‘lonlari
            to‘rt-besh ming uyluk qorako‘yluq turkmanlar bila Sulton Abusa’id
            mirzo mulozamatig‘a kelib edilar. Sulton Abusa’id mirzo shikast
            topqonda bu viloyatlarg‘a tushtilar. Sulton Mahmud mirzo
            Samarqanddin Hisor kelganda Sulton Mahmud mirzo mulozamatig‘a
            keldilar. Bu Pashabegimni mirzo ul mahalda olib edi. Bir o‘g‘ul, uch
            qizining onasi edi. Yana bir Sulton Nigorxonim edi. Nasabi xonlar
            vaqoyi’ida mashruh va mazkur bo‘lubtur. G‘uma (28 6) va g‘unchachisi
            xeyli bor edi. Mu’tabar g‘umasi Zuhrabegi og‘a edi. O‘zbakdin edi.
            Sulton Abusa’id mirzoning tirikligida yigitligida olib edi. Bir
            o‘g‘ul, bir qizining onasi edi va g‘unchachi xeyli bor edi.
            Ikkisidin ikki qiz bo‘lub erdikim, mazkur bo‘ldi. Umarosi:
            Xisravshox, edi. Turkistonliq qipchoqdindur. Kichikligida tarxon
            beklariga yovuq xizmat qilur edi. Balki chuxra edi, andin so‘ng
            Mazidbek arg‘ung‘a navkar bo‘ldi. Filjumla, rioyat qilib edi. Iroq
            buzug‘lug‘ida Sulton Mahmud mirzog‘a qo‘shulub, yo‘lda kelurda
            shoyista xizmatlar qilg‘on uchun Sulton Mahmud mirzo rioyat qilib
            edi. So‘ngralar asru ko‘p ulg‘ayib edi. <br />
            <br />
            Sulton Mahmud mirzoning zamonida-o‘q navkari besh-olti mingga etib
            edi. Amu daryosidin Hindukush tog‘ig‘acha viloyat, g‘ayri Badaxshon
            tamom munga taalluq edi. Darbast er edi. Shiloni va saxovati yaxshi
            edi. Bovujudi turkluk mahkam paydokunanda edi, nechukkim paydo kilur
            edi, yaxshi ham xarj qilur edi. Sulton Mahmud mirzodin so‘ng
            o‘g‘lonlarining zamonida xud asru ko‘p ulg‘oyib edi. Navkari yigirma
            mingga yovushub edi. Agarchi Namozi qilur edi va taomda parhiz qilur
            edi, vale tiyra va fosiq edi, gavdan va befahm va bevafo (29 a) va
            haromnamak kishi edi. Besh kun o‘tar dunyo uchun bir o‘zi o‘sturg‘on
            valine’matzodasini ko‘r kildi. Yana birini o‘lturdi. Tengri qoshida
            osiy va xalq oldida mardud bo‘lubdur. Domani kiyomatgacha la’nat va
            nafrin sazovori bo‘ldi. Bu o‘tar dunyo uchun mundoq yomon ishlar
            qildi. Mundoq bisyor ma’mur viloyat va muncha qalin yarokliq navkar
            bila bir mokiyon bila ham tutushmadi. Bu tarixda zikri kelgusidur.
            Yana bir PirMuhammad Elchi bo‘g‘a edi. Qavchin edi. Balx eshigida
            xazora urushida Sulton Abusa’id mirzo olida da’vo bila musht
            tegurubdur. Mardona kishi edi. Mirzog‘a doim mulozamat qilur edi.
            Mirzo ra’yi bila amal qilur edi. Sulton Husayn mirzo Qunduzni
            qabag‘onda Xisravshoxning taassubig‘a oz kishi bila yaroqsiz behisob
            shabixun keldi. Ish ham qila olmadi. Andoq qalin cherikka ne ish
            qila olg‘ay edi. So‘ngicha qovg‘unchi bordi, o‘zin daryog‘a soldi,
            g‘arq bo‘ldi. Yana bir Ayyub edi. Sulton Abusa’id mirzo qoshida
            Xuroson chuhrasi chargasida xizmat qilur edi. Mardona kishi edi.
            Boysunqur mirzoning bek atkasi edi. Emak va kiymagi sirfa bila edi.
            Hazzol va harrof edi. Sulton Mahmud mirzo (29 6) «behayo» deb
            muxotib qilur ekandur. Yana bir Vali edi. Xisravshoxning tuqqon
            inisi edi. Navkarini yaxshi saxlar edi. Sulton Mas’ud mirzoning
            ko‘ziga mil tortmog‘ig‘a va Boysunqur mirzoning o‘lturmakiga bois ul
            edi. Jami’ elni g‘iybat kilur edi. Badzabon va faxshgo‘y va
            xudpisand va tiyramag‘z mardak edi. Uzidan o‘zga hech kishini hech
            ishta pisand tutmas edi. Kunduz viloyatidin kelganda va Dushiy
            navohisida Xisravshoxni navkar, savdaridin ayirib, ruxsat bergan
            fursatta ul dog‘i o‘zbakning qo‘rqunchidin Andarob va Serobka kelib
            edi. Ul navohidag‘i aymoqlarni bosib talab, bizni deb Kobulg‘a
            keldilar. Vali Muhammad Shayboniyxon qoshig‘a bordi. Samarqand
            shahrida bo‘ynig‘a urdurdi. Yana bir Shayx Abdullo barlos edi. Shoh
            Sulton Muhammadning bir qizi munda erdikim, Abobakr mirzo bila
            Sulton Mahmudxonning holasi bo‘lg‘ay. To‘nni purshaqq va tor kiyar
            edi. Odmi va asil kishi edi. Yana bir Mahmud barlos edi. Navandokliq
            barloslardindir. Sulton Abusa’id mirzo krshida xdm bek edi. Sulton
            Abusa’id mirzog‘a Iroq viloyati musaxxar bo‘lg‘onda Kirmonni Mahmud
            barlosg‘a berib edi. Abobakr mirzog‘a (30 a) Mazidbek arg‘un va
            qorako‘yluq turkman beklari qo‘shulub, Sulton Mahmud mirzoning
            ustiga Hisorda kelganda Sulton Mahmud mirzo og‘asig‘a Samarqandg‘a
            bordi. Mahmud barlos Hisorni bermay, yaxshi saxladi. SHoir edi,
            devon tartib qilib edi. Sulton Mahmud mirzoning favtidin so‘ngra
            Xisravshoh bu voqi’ani eldin yashurub xazinag‘a dastandozliq qildi.
            Mundoq xabar nechuk yashurun qolur, filhol bori shahr eliga bu xabar
            yoyildi. Samarqand ahlig‘a ul kun bir ulug‘ iyd edi. Sipohi va
            raiyat Xisravshoxning ustiga xujum qilmoq maqomida bo‘ldilar. Ahmad
            Hojibek va tarxon beklari g‘avg‘oni bosib, Xisravshoxni chiqarib
            Hisor uzattilar. Sulton Mahmud mirzo hayotida ulug‘ o‘g‘li Sulton
            Mas’ud mirzog‘a Hisorni berib, Boysunqur mirzog‘a Buxoroni berib,
            o‘g‘lonlarig‘a ruxsat berib edi, bu voqi’ada hech qaysi hozir emas
            edi. Xisravshoxni chiqorg‘ondin so‘ng Samarqand va Hisor beklari
            ittifoq bila Buxorog‘a Boysunqur mirzog‘a kishi yiborib va kelturub,
            Samarqand taxtig‘a o‘lturg‘uzdilar. Boysunqur mirzo podshoh
            bo‘lg‘onda o‘n sekkiz yashar edi. Ushal fursatta Sulton Mahmudxon
            Sulton Junayd (30 b) barlosning va Samarqandning ba’zi akobirining
            so‘zi bila Samarqand doiyasi bila cherik tortib, Kanboy navohisig‘a
            keldi. Samarqandtin ham Boysunqur mirzo qalin va ko‘chum va
            yarog‘liq cherik bila chiqib, Kanboy navohisida masof urushtilar.
            Haydar ko‘kaldoshkim, mo‘g‘ul cherikining rukni a’zami edi, erovul
            edi, tamom ottin tushub, shiba qo‘ymokka mashg‘ul bo‘ldi. Qalin
            otliq, taassubluq Samarqand va Hisor yigitlari ot solg‘on bila
            Xaydarbek boshliq tushganlar tamom ot oyog‘ining ostig‘a-o‘q
            qoldilar. Muni oldurg‘on bila urusha ham olmadilar, bosturdilar.
            Qalin mo‘g‘ul kishisi qirildi. Boysunqur mirzo o‘z oldida ham qalin
            kishining bo‘ynini urdurubtur. Andoqkim, o‘lukning kasratidin uch
            erda xirgoni buyutkabdurlar.. Bu fursatta Ibrohim sorukim, minglig‘
            elidin edi, otamning ollida kichikdin xizmatlar qilib, beklik
            martabasig‘a etib edi, bir jarima jihatidin so‘ngralar mardud edi,
            Isfara qo‘rg‘onig‘a kirib Boysunqur mirzoning otig‘a xutba o‘kub,
            muxolafat makrmida bo‘ldi. Sha’bon oyi Ibrohim soruning fitnasining
            daf’ig‘a azimat qilib, (31 a) cherik otlanildi. Ushbu oyning
            oyog‘ida Isfarani qabab tushtuk. Ul kuni yigitlar sho‘xluq qilib
            etgan bila-o‘q qo‘rg‘onining toshida yangi tom ko‘porib, soladurg‘on
            qo‘rg‘onni oldilar. Sayyid Qosim eshikoqa bu kun borchadin yaxshiroq
            yurub, o‘zub kilich tegurdi. Sulton Ahmad Tanbal ham qilich tegurdi.
            Muhammad Do‘st tag‘oyi ham qilich tegurdi, vale bahodurluq ulushini
            Sayyid Qosim oldi. Bahodurluq ulushi mo‘g‘ulda qadimiy rasmdur. Har
            to‘y va osh bo‘lg‘on da, har kimki eldin uzub kilich tegurgon
            bo‘lsa, ul ulushni ul olur. Shohruxiyada borib, tag‘oyim Sulton
            Mahmudxonni ko‘rganda bahodurluq ulushini Sayyid Qosim oldi.
            Avvalg‘i kun urushida Xudoyberdi atkamga taxsh o‘qi tegib o‘ldi.
            Chun yaroqsiz urush solilib edi, ba’zi yigit-yalang zoyi’ bo‘lub,
            xeyli kishi yaraliq bo‘ldi. Ibrohim soruning qoshida bir taxshandoz
            bor edi, bisyor yaxshi otar edi, oncha taxshandoz ko‘rulmaydur edi.
            Aksar elni ul yaralig‘ qildi. Qo‘rg‘on fathidin so‘ng mening
            qoshimda bo‘lur edi, muhosara mumtad bo‘ldi. Buyurildikim, ikki-uch
            erda sarko‘blar yasab, naqblar (31 b) solg‘aylar. Qal’agirliq
            asbobig‘a bajidd mashg‘ul bo‘lg‘aylar. Muhosara imtidodi kirq kunga
            tortti. Oxir Ibrohim soru ojiz bo‘lub, Xoja Mavlonoyi Qozining
            tavassuti bila qullukni ixtiyor qilib, shavvol oyida kilich,
            sog‘dog‘ini bo‘ynig‘a osib kelib, mulozamat qilib, qo‘rg‘onni
            topshurdi. Xo‘jand ham muddati madid erdikim, Umarshayx mirzo
            devonig‘a taalluq edi, bu fataratta ul sarkorda futur bo‘lg‘on uchun
            Sulton Ahmad mirzog‘a boqib edi. Chun muncha takarrub bo‘ldi, aning
            ustig‘a ham borildi. Xo‘jand ichida Mir Mo‘g‘ulning otasi
            Abdulvahhob shig‘ovul edi, men etgach-o‘q qo‘rg‘onni bemuzoyaqa
            topshudi. Bu fursatda Sulton Mahmudxon Shoxruxiyag‘a kelib edi.
            Mundin burunroq Sulton Ahmad mirzo Andijon navohisig‘a kelganda xon
            ham kelib, Axsini kabab edi. Nechukki, mazkur bo‘ldi, xotirg‘a
            ettikim, ora muncha yovuq bo‘lg‘onda xon, chun ota og‘adurlar, borib
            mulozamat qilsam, o‘tgan kuduratlar raf’ bo‘lg‘ay, iroqda-yovuqta
            eshitur, ko‘rarga yaxshi bo‘lg‘ay deb kelib, Shohruxiyadan tashqari
            Haydarbek solg‘on bog‘da xong‘a mulozamat qildim. Xon bog‘ning
            o‘rtasida solg‘on ulug‘ chordara (32 a) uyda o‘lturub edilar. Uydin
            kirgach, uch yukundum. Xon ham ta’zim qilib ko‘ptilar. Ko‘rushub,
            yonib yukungandin so‘ng yonlarig‘a tilab, qalin shafqat va
            mexribonliklar ko‘rsattilar. Bir-ikki kundin so‘ng Kandirlik doboni
            bila Axsi va Andijon sari azimat qildim. Axsig‘a etib otamning
            mazorini tavof qildim. Axsidin namozi jum’a vaqtida chiqib, Bandi
            Solor yo‘li bila namozi shom bila namozi xuftan orasida Andijong‘a
            keldim.Bu yo‘lkim, Bandi Solor yo‘li bo‘lg‘ay, to‘qquz yig‘och
            yo‘ldir. Andijon viloyatining sahronishinlaridin bir Chakrak elidur,
            qalin eldur. Besh-olti ming uyluk el bordur. Farg‘ona bila Koshg‘ar
            orasidag‘i tog‘larda bo‘lurlar, otlari ko‘p va qo‘ylari qalindur. Ul
            tog‘larda o‘y o‘rnig‘a qo‘tos saxlarlar. Qo‘toslari ham bisyor
            bo‘lur. Chun tog‘lari berk va sarxadta voqi’ bo‘lubtur, mol bermakta
            royij emasturlar. Cherikni Qosimbekka boshlatib Chakrakka
            yiborildikim, Chakrakdin mol olib, cherikka nima tegurgay. Qosimbek
            borib, yigirma mingga yovuq qo‘y va ming, ming besh yuz ot olib,
            cherik eliga ulashti. Cherik Chakrakdin yong‘ondin so‘ng
            O‘ratepaning ustiga (32 6) kim, muddatlar Umarshayx mirzo
            tasarrufida edi, mirzo o‘lar yili ilikdin chikib edi, bu fursatta
            Boysunqur mirzo jonibidin inisi Sulton Ali mirzo anda edi, azimat
            qilildi. Sulton Ali mirzo xabar topib, o‘zi Falg‘ar va Macho
            ko‘xistonlarig‘a chikib, atkasi Shayx Zunnunni Uratepada ko‘yub edi,
            Xo‘janddin o‘tub ora yo‘lg‘a etganda Xalifani Shayx Zunnung‘a
            risolat tariqi bila yiborildi. Ul behush mardak javobi shofiy
            bermay, Xalifani tutturub o‘lumga buyurdi. Chun xost yo‘q ekandur,
            Xalifa xalos bo‘lub, yuz tuman mashaqqat va azoblar bila ikki-uch
            kundin so‘ng yayoq va yalang‘och keldi. O‘ratepaning navohisig‘a
            kelduk. Chun qish yovuq bo‘lub edi, el oshliq-to‘luqini tamom
            ko‘tarib edilar, bu jihatlardin necha kundin so‘ng Andijon sari
            murojaat kilildi. Biz yong‘ondin so‘ng xon kishisi O‘ratepa ustiga
            yurudi. O‘ratepa kishisi tura olmay solib chiqdi. Xon O‘ratepani
            Muhammad Husayn ko‘ragonga berdi. Ushul tarixdan to‘qqiz yuz
            sekkizgacha O‘ratepa Muhammad Husayn ko‘ragonda edi. Vaqoi’i sanayi
            ihdo va tis’a mia* Sulton Husayn mirzo Xurosondin Hisor (33 a)
            ustiga cherik tortib, kish Tirmiz to‘g‘risi keldi. Sulton Mas’ud
            mirzo ham cherik yig‘ib, Tirmizg‘a muqobalada kelib o‘lturdi.
            Xisravshoh o‘zi Qunduzni maxhkam qilib, inisi Valini cherikka
            yibordi. Qishning aksarini suv yoqasida o‘tkardilar, o‘ta olmadilar.
            Sulton Husayn mirzo kordon va sohib tajriba podshoh edi. <br />
            <br />
            Kunduz sari suv yuqqori boqa ko‘chti. O‘trudag‘i cherikni g‘ofil
            qilib Abdullatif baxshi boshliq besh-olti yuz o‘bdon kishini Kilif
            guzariga yibordi. Ul cherik vokif bo‘lg‘uncha Abdullatif baxshi
            ta’yin bo‘lg‘on el bila Kilif guzaridin o‘tub suv yoqasini mazbut
            qildi. Bu xabar Sulton Mas’ud mirzog‘a kelgach, Vali Xisravshohkim,
            bu kechgan kishining ustiga bormoqni harchand sa’y qildi, Sulton
            Mas’ud mirzo bedillig‘idin yo Boqi Chag‘oniyoniyningkim, Valining
            ziddi edi, sa’yidin bu kechgan kishining ustiga bormadi. Buzulg‘on
            yo‘sunluq Hisor sari yondilar. Sulton Husayn mirzo suv kechib,
            Badi’uzzamon mirzoni va Ibrohim Husayn mirzo va Muhammad Valibek va
            Zunnun arg‘unni Xisravshoh ustiga ilg‘or yibordi. Muzaffar mirzo
            (336) va Muhammad Burunduq barlosni Xatlon ustiga yibordi. O‘zi
            Hisor ustiga keldi. Evuq etkanda xabardor bo‘ldilar. Sulton Mas’ud
            mirzo Hisorda turmoqning maslaxatini topmay, Kamrud rudi yukkrri
            Siri tog‘ yo‘li bila inisi Boysunqur mirzo qoshig‘a Samarqandg‘a
            bordi. Vali xam Xatlon sari tortti. Hisor qo‘rg‘onini Boqi
            Chag‘oniyoniy va Mahmud barlos va Sulton Ahmad Ko‘chbekning otasi
            berkittilar. Hamza Sulton va Mahdiy Sulton necha yil erdikim,
            Shayboniyxondan ayrilib kelib, Sulton Mahmud mirzo mulozamatida
            edilar. Jami’ o‘zbaklari bila Muhammad dug‘lat Sulton Husayn dug‘lat
            va jami’ Hisor viloyati o‘lturushluq mo‘g‘ullar bila bu buzug‘luqta
            Qorategin sari torttilar. Sulton Husayn mirzo bu xabarlarni topib,
            Abulmuhsin mirzoni va bazi yigitlarni Kamrud darasi yuqori, Sulton
            Masud mirzo keyniga yibordi. Tangiga kirgan mahalda keynidin
            etarlar, oncha ish kila olmaslar, Mirzobek farangiboz anda qilich
            tegurur. Ibrohim tarxon va Yaʼqub Ayyub va yana ba’zi cherikni Hamza
            Sultonning va mo‘g‘ullarning ustiga Qorateginga yibordi. Qorateginda
            keynidin etib urushtilar. Sulton Husayn mirzo (34 a)ning ilg‘orini
            bosib, bu beklarning aksarini tushurub yana qo‘ya berdilar. Ushul
            chiqqon bila Hamza Sulton va Mahdiy Sulton va Hamza Sultonning
            o‘g‘li Mamoq Sulton va Muhammad dug‘latkim, so‘ngralar Muhammad
            Hisoriyg‘a mashhur bo‘lub edi, Sulton Husayn dug‘lat va bu
            sultonlarg‘a taalluq o‘zbaklar Hisor viloyati o‘lturushluq Sulton
            Mahmud mirzo navkari mo‘g‘ullar bizni deb ramazon oyi Andijong‘a
            keldilar. Ul fursatlar Temuriya salotini dasturi bila to‘shak ustida
            o‘lturur erdim. Hamza Sulton bila Mahdiy Sulton va Mamoq Sultonkim
            keldilar, bu salotinning ta’zimig‘a ko‘pub to‘shakdin tushub, bu
            sultonlar bila ko‘rushtum. Sultonlarni o‘ng ko‘lda bog‘ishda
            o‘lturg‘uzdum. Muhammad Hisoriy boshliq borcha mo‘g‘ullar keldilar.
            Borcha mulozamatni ixtiyor kildilar. Sulton Husayn mirzo kelib Hisor
            qo‘rg‘onini qabab tushti. Naqb solmoq va qo‘rg‘on olmoq va tosh
            urmoq va qazon kurmokning ish-kuchida kecha va kunduz orom va karori
            yo‘q edi. To‘rt-besh erda naqb soldi. SHahr sari darvozada solg‘on
            naqb xeyli ilgari kelib edi. Qo‘rg‘on eli dag‘i naqb solib, bu
            naqbini toptilar. Qo‘rg‘on eli, (34 b) yuqqoridin bularg‘a dud
            kildilar. Alar to‘shukni berkitgan bila tutun yukkrri qo‘rg‘on
            elita-o‘q yonib, qo‘rg‘on eli o‘lum ichi bo‘lub, krchib chiktilar.
            Oxir ko‘za-ko‘za suv keturub quyib, tashqi elni naqbdin qochurdilar.
            Yana bir navbat bir pora ildam yigitlar chiqib, naqb ustidagi
            yigitlarni qochurdilar. Yana mirzo tushgan shimol tarafidin qozon
            qurub, qalin tosh urub, bir burjni qovoq qilib edilar. Namozi xuftan
            burj uchti. Ba’zi yigitlar tezlik qilib urushg‘a ruxsat tiladilar.
            «Kechadur» deb mirzo ruxsat bermadi. Tong otquncha xud qo‘rg‘on eli
            burjni tamom qo‘parib edilar. Tonglasi urush ham solmadilar. Bu ikki
            oy-ikki yarim oyda g‘ayr az siyosat va naqb solmoq, sarko‘b
            qo‘pormoq va tosh otmoqdin o‘zga yaxshi urush solmadi.<br />
            <br />
            Badi’uzzamon mirzo va, ul jamoatnikim, Xisravshox, ustiga yiborib
            edi, Qunduzdin uch-to‘rt yig‘och quyiroq tushganda Xisravshox,
            bo‘lg‘an kishisi bila yasatib Qunduzdin chiqib ora qo‘nub,
            Badi’uzzamon mirzo va bu cherikning ustiga bosib keldi. Bular muncha
            mirzolar va muncha sardor beklar, (35 a) bovujudkim, kishilari ikki
            Xisravshoxning kishisicha bo‘lmasa, bir yarim onchada xud ne so‘z,
            jazm rioyat qilib, xandakdin chiqmadilar. Xisravshoxning
            yaxshi-yomon, ulug‘-kichik navkari to‘rt-besh ming bo‘lg‘ay edi.
            Xisravshox, bu o‘tar dunyoyi bebaqo uchun va bu ketar navkari bevafo
            uchun muncha yomonliq va badnomlikni ixtiyor qilib va muncha zulm va
            bedod qilmokni o‘ziga shior qilib, muncha ulug‘ viloyatlar olib,
            muncha qalin navkar va savdar saxlamoq tarxin solib, balki
            so‘ngralar navkar va chokari yigirma-o‘ttuz mingga tortib viloyot va
            parganoti o‘z podshohi va mirzolaridin ortib, umrida qilg‘on ishi
            ushbu bo‘ldi. Ushmuncha bila Xisravshox, va tavobiining oti
            sardorliqqa chiqib, mardona bo‘ldilar. Xandakdin chiqmag‘onlar
            qo‘rqoklikqa otiqib, bedillik bila afsona bo‘ldilar. Badi’uzzamon
            mirzo andin ko‘chub necha ko‘ch bila Toliqonning Olg‘u tog‘ig‘a
            kelib tushdi. Xisravshox, Qunduz qo‘rg‘onida edi. Inisi Valini bir
            pora o‘bdon yigitlar bila Ishkamish va Fulul va ul tog‘
            domanalarig‘a yiborib erdikim, yana tashqaridin xaduk va tashvish
            bergay, yana Muhib Ali qo‘rchi bir pora o‘bdon yigitlarni olib
            kelib, Xatlon suyining (35 b) yoqasida bularning kishisiga uchrab
            bosib bir pora kishi tushurub, bir necha bosh kesib bordi. So‘nggi
            navbat muning taassubig‘a Saydim Ali darbon va inisi Qulibek va
            Bahlul Ayyub bir pora o‘bdon yigitlar bila kelib, Anbarko‘h
            domanasida Xoja Changol navohisida Xuroson cheriki ko‘chgan mahalda
            ilik olishurlar, qalin kishi etib Saydim Ali va Qulboboni va yana
            bir pora o‘bdon yigitlarni tamom tushurdilar. Bu xabar Sulton Husayn
            mirzog‘a etishti. Dag‘i Hisorning bahor yog‘inlari jihatidin ham
            cherik xoli az tashvish emas edi, yarash tarhin orag‘a solib
            ichkilardin Mahmud barlos keldi. Tashqaridin Xoja Pir bakovul va
            o‘lug‘ og‘alar va nekim bo‘lg‘on sozanda va xonanda kelib, Sulton
            Mahmud mirzoning Xonzodabegimdin bo‘lg‘on ulug‘ qizini Haydar
            mirzog‘akim, Poyanda Sultonbegimdin bo‘lub edi, Sulton Abusa’id
            mirzoning qiz nabirasi edi, olib Hisor ustidin ko‘pub Qunduz sari
            yuzlandilar. Qunduzg‘a kelib xam bir pora siyosat qilib, muhosara
            maqomida bo‘ldi. Oxir Badi’uzzamon mirzo orag‘a tushub yarashib,
            ichkari, tashkari tushgan yigitlarni olishib (36 a) yondilar.
            Xisravshoxning muncha ulg‘aymog‘ig‘a va muncha haddi etmas ishlarni
            qilmog‘ig‘a Sulton Husayn mirzoning ikki qatla kelib ola olmay
            yonmog‘i sabab bo‘ldi. Sulton Husayn mirzo Balxg‘a etganda
            Movarounnahr viloyati maslahati uchun Balxni Badi’uzzamon mirzog‘a
            berib, aning viloyatinikim, Astrobod bo‘lg‘ay, Muzaffar Husayn
            mirzog‘a berdi. Haar ikkalasini Balxqa va Astrobodka bir majlista
            yukundurdi. Bu jihatdin Badi’uzzamon mirzo tar bo‘ldi. Muncha yil
            yog‘iy-ikdar va fitnalarning sababi ul edi. Ushbu ramazon oyi
            Samarqandta tarxoniylarning fitnasi edi. SHarhi budurkim, Boysunqur
            mirzo, ul miqdorkim, Hisor beklari va sipohiylari bila ixtilot
            omizish qilur edi, Samarqand beklari va sipohiylari bila oncha
            qilmas edi. Shayx Abdullo barlos ulug‘ ixtiyor bek edi. Ug‘lonlari
            andoq muqarrab va ichki edilarkim, oshiqliq bila ma’shuqluqqa nisbat
            qilurlar edi. Tarxon beklari va ba’zi Samarqand beklari bu
            jihatlardan tar bo‘ldilar. Darvesh Muhammad tarxon Buxorodin kelib,
            Sulton Ali mirzoni Qarshidin kelturtub, podshoh ko‘tarib, Bog‘i
            Navg‘a keldilar. Boysunqur mirzo Bog‘i Navda edi. Boysunqur mirzoni
            tutqun yo‘sunluq (36 b) qilib navkar, savdaridin ayirib arkka
            kelturdilar. Ikkala mirzoni bir erda o‘lturg‘uzdilar. Kech namozi
            digar Boysunqur mirzoni Ko‘ksaroyg‘a chiqorur xayoli kildilar.
            Boysunqur mirzo tahorat qilmoq bahonasi bila Bo‘ston saroyining
            sharq-shimol tarafidag‘i imoratlardin bir uyga kirdi. Eshikta
            tarxoniylar turub edilar, Mirzo bila Muhammad Quli qavchin Hasan
            sharbatchi bila kirdilar. Alqazo, mirzo tahoratga kirgan uyning orqa
            tarafida xisht bila tig‘a qo‘borg‘on eshigi bor ekandurkim, havlidin
            tashqari chiqar ekandur. Filhol, bu tig‘ani yiqib chiqib, arkning
            G‘otfar tarafidag‘i fasilidin biridin obmo‘ri bila chiqib, dutahiy
            fasilidin tashlab Xoja Kafshirga, Xojago Xojaning uyiga bordilar.
            Obxonaning eshigida turg‘onlar bir zamondin so‘ng mulohaza qilurlar,
            ko‘rarlarkim, mirzo qochib-tur. Tonglasi, tarxoniylar yig‘ilib
            Xojago Xo¬janing eshigiga borurlar. Xoja «yo‘qtur», deb bermas.
            Bular ham zo‘r bila ola olmaslar. Xojalarning janobi andin oliy
            erdikim, zo‘r kila olg‘aylar edi. Bir-ikki kundin so‘ng Xoja
            Abulmakorim va Ahmad Hojibek va yana ba’zi bek va bekot va
            sipohiylar va jami’ shahr eli hujumi om qilib, (37 a) Xojaning
            uyidan mirzoni kelturub Sulton Ali mirzoni va tarxoniylarni arkta
            qabadilar. Arkni bir kun ham saxlay olmadilar. Muhammad Mazid tarxon
            Chorraha darvozasi bila chiqib qochib Buxoro bordi. Sulton Ali mirzo
            bila Darvesh Muhammad tarxon ilikka tushti. Boysunqur mirzo Ahmad
            Hojibekning uyida erdikim, Darvesh Muhammad tarxonni kelturdilar.
            Bir-ikki so‘z so‘rdi. YAxshi javob bera olmadi. Andoq ish qilmaydur
            erdikim, javob bera olg‘ay. Mirzo o‘lumga buyurdi. Darvesh Muhammad
            tarxon betoqatliqtin sutung‘a yopushti, sutung‘a yopushqon bila
            qo‘yg‘aylarmu?! Siyosatqa etkurdilar. Sulton Ali mirzoni buyurdikim,
            Ko‘ksaroyg‘a chiqarib ko‘zlariga mil tortqaylar. Temurbek solg‘on
            oliy imoratlardin biri Ko‘ksaroydurkim, Samarqandning arkida voqi’
            bo‘lubtur. Ajab xosiyatliq imorattur. Temurbek avlodidin xar kim
            bosh ko‘tarib taxtka o‘ltursa xam munda o‘lturur, xar kim taxt
            doiyasi bila bosh qo‘ysa ham munda ko‘yar, hattokim, kinoyati bo‘lub
            erdikim, falon podshoxeodani Ko‘ksaroyg‘a chiqardilar, ya’ni
            o‘lturdilar. Sulton Ali mirzoni Ko‘ksaroyga chiqarib ko‘zlariga mil
            torttilar. Jarrohning (37 b) ixtiyori bila yo bexost milidin Sulton
            Ali mirzoning ko‘zlariga osibe etmadi. Filhol izhor kilmadi. Xoja
            Yaxyoning uyiga bordi. Ikki-uch kundin so‘ng qochib Buxorog‘a
            tarxonlarg‘a bordi. Hazrati Xoja Ubaydulloning avlodining orasida bu
            sababdin taassub tushti. Ulug‘i ulug‘ig‘a murabbiy bo‘ldi, kichigi
            kichikiga muqavviy. Bir necha kundin so‘ng Xoja Yahyo xam Buxorog‘a
            bordi. Boysunqur mirzo cherik tortib Buxorog‘a Sulton Ali mirzoning
            ustiga bordi. Buxorog‘a yovuq etgan bila Sulton Ali mirzo va tarxon
            beklari yasab chiqtilar. Oz-ag‘loq urush bo‘ldi. Fath Sulton Ali
            mirzo sari bo‘lub, Boysunqur mirzo shikast topti. Ahmad Hojibek va
            yana bir pora o‘bdon yigitlar ilikka tushti, aksarini o‘lturdilar.
            Ahmad Hojibekni Darvesh Muhammad tarxonning qonining tuhmati bila
            beizzatona o‘lturdilar. Sulton Ali mirzo Boysunqur mirzoning
            keynicha-o‘q Samarqandg‘a yurudi. Bu xabar shavvol oyi Andijonda
            bizga keldi. Biz ham Samarqand doiyasi bila o‘shul shavvol oyi-o‘q
            cherik otlandduq. Hisor va Qunduzdin Sulton Husayn mirzo yonib edi.
            Sulton Mas’ud mirzoning va Xisravshoxning xotiri jam’ bo‘lub edi.
            Sulton (38 a) Mas’ud mirzo ham Samarqand dag‘dag‘asi bila Shahrisabz
            ustiga keldi. Xisravshox, inisi Valini mirzog‘a qopti. Uch-to‘rt oy
            bu uch tarafdin Samarqandni muhosara qilduq. Xoja Yaxyo Sulton Ali
            mirzo qoshidin kelib ittifoq va yakjihatliq so‘zini orag‘a soldi.
            So‘zni ko‘rushmakka qo‘yub, Samarqandtin ikki-uch shar’iy quyiroq
            So‘g‘d tarafidin men cherikim bila bordim. Ul tarafdin Sulton Ali
            mirzo cheriki bila keldi. Naridin to‘rt-besh kishi bila men Ko‘haq
            suyining oralig‘ig‘a kechib, ot ustida-o‘q ko‘rushub va so‘z
            so‘rushub, alar ul taraf bordilar, men bu taraf keldim. Mullo
            Binoiyni va Muhammad Solihni anda Xoja xizmatida ko‘rdum. Muhammad
            Solihni o‘shul bir katla-o‘q ko‘rdum. Mullo Binoiy xud so‘ngralar
            xeyli mening xizmatimda bo‘ldi. Sulton Ali mirzo bila ko‘rushgondin
            so‘ng chun qish yovuq kelib edi, Samarqand elining ham xeyli
            tanqislig‘i yo‘q edi. Men Andijong‘a, Sulton Ali mirzo Buxorog‘a
            murojaat qilduq. Sulton Mas’ud mirzo Shayx Abdullo barlosning
            qizig‘a bisyor moyil edi. Ani olib, mulkgirlik dag‘dag‘asini qo‘yub,
            Hisorg‘a (38 b) yondi. Balki bu kelmaktin g‘araz ushbu ekandur.
            Sheroz va Kanboy navohisidin Mahdiy Sulton qochib Samarqand bordi.
            Hamza Sulton Zomindin ijozat bila Samarqand bordi. Vaqoi’i sanayi
            isno va tis’a mia* ( To‘qquz yuz ikkinchi (1496-1497) yil voqealari)
            Ushbu qishliqta Boysunqur mirzoning ishi filjumla taraqqiyda edi.
            Abdulkarim ashritkim, Sulton Ali mirzo jonibidin Ko‘fin va ul
            navohig‘a kelib edi, Samarqandtin Mahdiy Sulton Boysunqur mirzoning
            ilg‘orini boshlab kelib, bularning ustiga yurudilar. Abdulkarim
            ashrit bila Mahdiy Sulton-o‘q ro‘baro‘ bo‘ldi. Abdulkarimning otini
            Mahdiy Sulton cherkasiy kilich bila sanchqoch-o‘q oti yikildi. O‘zi
            qo‘par holatda Mahdiy Sulton iligini bandidin tushura chopti. Ani
            olib ul ilg‘orini yaxshi bostilar. <br />
            <br />
            Bu sultonlar Samarqand ishini va mirzolarning eshigini muzabzab
            ko‘rub, erta yozig‘a, Shayboniyxon qoshig‘a bordilar. Ushmuncha bila
            Samarqand kishisi umoqlanib, Sulton Ali mirzoning ro‘baro‘yig‘a
            cherik tortib chiqtilar. Boysunqur mirzo Saripul keldi, Sulton Ali
            mirzo Xojayi Kordzan keldi. Ushbu fursatda Xoja Munir O‘shiyning
            angizi bila Xoja Abulmakorim va Andijon beklaridin (39 a) Vays
            Log‘ariy va Muhammad Boqir va yana Qosim do‘ldoy va Boysunqur
            mirzoning bir pora ichkilaridin Buxoro ustiga ilg‘adilar. Yovuq eta,
            Buxorodag‘ilar xabardor bo‘ldilar, bularning ishi yurumay yondilar.
            Sulton Ali mirzo bila ko‘rushgonda andoq muqarrar bo‘lub erdikim,
            yoz alar Buxorodin, men Andijondin kelib, Samarqandni muhosara
            qilg‘aybiz. O‘shul miod bila ramazon oyi Andijondin otlanib,
            Yoryayloq navohisig‘a etganda, mirzolarning ro‘baro‘ o‘lturgan
            xabarini topib, To‘lun Xoja mo‘g‘ulni ikki-uch yuz qazoq yigitlar
            bila ilg‘or ayirduk. Bular yovuq etgan mahalda Boysunqur mirzo
            bizning xabarimizni topib, buzulg‘on yo‘sunluq yonar. Bu yigitlar
            o‘shal kecha ko‘ndalangdin kirib, qalin kishini o‘qlab olib, qalin
            o‘lja kelturdilar. Biz bir-ikki kundin so‘ng Sheroz qo‘rg‘onig‘a
            ettuk. Sheroz Qosim do‘ldoyda edi. Dorug‘asi SHerozni saxlay olmay,
            qo‘rg‘onni berdi. Sheroz qo‘rg‘oni Ibrohim sorug‘a uhda bo‘ldi.
            Tonglasi iydi fitr namozini anda qilib, Samarqand ustiga mutavajjih
            bo‘lub, Obyor qo‘rug‘ig‘a tushtuk. Ushbu kun Qosim do‘ldoy, Vays
            Log‘ariy, Hasan nabira, Sulton Muhammad Sayfal, (39 b) Sulton
            Muhammad Vays uch-to‘rt yuz kishi bila kelib, mulozamat kildilar.
            So‘zlari bu erdikim, Boysunqur mirzo ko‘chub, yong‘och, biz ayrilib
            podshoh qullug‘ig‘a kelduk. Oxir ma’lum bo‘ldukim, bular, da’vo bila
            Boysunqur mirzodin ayrilib, Sherozni saxlag‘ali kelgan ekandurlar.
            Sheroz ishi mundoq bo‘lg‘och, bechora bo‘lub kelibturlar.
            Qorabuloqqa tushganda ba’zi kirgan kend-kesakka boshsizliq kilg‘on
            mo‘g‘ullarni tutub keturdilar. Qosimbek siyosat uchun ikki-uchini
            pora-pora qildurdi. To‘rt-besh yildin so‘ngra qazoqliklarda
            Maschodin xon krshig‘a mutavajjix, bo‘lg‘onda, Krsimbek ushbu
            jihatdin bizdin ayrilib Hisorg‘a bordi. Qorabulokdin ko‘chub, suv
            kechib, Yom to‘g‘risida tushtuk. Ushbu kun ba’zi ichki beklar
            Xiyobon boshida Boysunqur mirzoning kishisi bila ilik olishtilar.
            Sulton Ahmad Tanbalning bo‘g‘zig‘a nayzalab yiqtilar, vale tushmadi.
            Xojago Mullo Sadrkim, Xoja Kalonning ulug‘ og‘asi edi, yo‘g‘on
            bo‘yinig‘a o‘q tegdi. Ushal zamon Tengri rahmatig‘a bordi. Xeyli
            yaxshi yigit edi. Otam xam rioyat qilib, muxrdor qilib edi. Tolibi
            ilm (40 a) lig‘i bor edi, lug‘atni xeyli bilur edi, inshosi ham
            yaxshi edi. Kushchilig‘ni va yadachilig‘ni ham bilur edi. Yom
            navohisida ekanda shahrdin qalin el bozori va g‘ayri bozori chiqib,
            o‘rdu bozorda bo‘lub, sud va savdo qilurlar edi. Bir namozi digar
            bayakbor g‘avg‘oyi omi bo‘lub, bu musulmonlar tamom talong‘a
            bordilar. Cherik zabti bu martabada erdikim, farmon bo‘ldukim, jami’
            elning jihotini hech kim saxlamay tamom yondura bergaylar. Tonglasi
            bir pahar bo‘lmaydur erdikim, ip uchi, igna sinug‘icha nima cherik
            iligida qolmadi, borchasini egalariga yondura berdilar. Andin
            ko‘chub Samarqandning sharq tarafi Xon yurtig‘a tushuldi,
            Samarqandtin uch kuro‘h bo‘lg‘ay. Qirq-ellik kun bu yurtta
            o‘lturuldi. Bu yurtta ekanda necha navbat tashkaridin-ichkaridin
            ko‘ngulluk yigitlar Xiyobonda yaxshilar chopqulashtilar. Bir martaba
            Xiyobonda Ibrohim Bekchik chopqulashti, yuziga choptilar. Mundin
            so‘ng Ibrohim chopuq derlar edi. YAna bir navbat ham, Xiyobonda Puli
            Mag‘okta Abulqosim ko‘hbur piyozi tegur¬di. YAna bir qatla ham
            Xiyobonda Tarnov navohisida chopqulash (40 b) bo‘ldi. Mirzoshoh
            qavchin piyozi tegurdi. Mirshoh qavchinni andoq choptilarkim,
            bo‘ynining yarmig‘a yovuq chopilib edi, g‘oyatash shahragi
            kesilmaydur edi. Xon yurtida ekanda, qo‘rg‘ondag‘ilar firib bila
            kishi yiborib, dedilarkim, kecha bila G‘ori Oshiqon tarafig‘a
            kelingkim, qo‘rg‘onni berurbiz. Bu xayol bila kecha otlanib Puli
            Mag‘okka keldim. Bir pora o‘bdon yigitlarni va piyodalarni miod
            eriga yiborildi. Ichkaridin bizning piyodalardin to‘rt-besh piyodani
            chiqarib edilarkim, voqif bo‘ldilar. Xeyli jald piyodalar edilar.
            Birisining oti Hoji edi. Manga kichiktin xizmat qilib edi. Yana
            birini Mahmud Kunduri Sangak der edilar. Borchasini o‘lturdilar. Bu
            yurtta ekanda, Samarqandtin shahriy va bozoriy ul miqdor chiqib
            erdikim, o‘rdu shahri bo‘lub edi. Har ne shahrlarda tilasalar,
            o‘rduda topilur edi. Bu muddatta bir Samarqandtin o‘zga tamom
            qo‘rg‘onlar va tog‘ va tuz kirib edi. SHovdor tog‘ining domanasida
            Urgut otliq qo‘rg‘onni bir jamoat berkittilar. Zarurat bo‘lub bu
            yurttin ko‘chub Urgut ustiga borildi. Toqat keltura olmay Xoja
            Qozini (41 a) orag‘a solib kirdilar. Biz dog‘i gunohlarini afv
            qilduk. YA=ana Samarqand muhosarasig‘a yonduk. Ushbu yil Sulton
            Husayn mirzo bila Badi’uzzamon mirzo orasidag‘i nifoqlr urushg‘a
            tortti. Tafsili budurkim, o‘tgan yil Balxni va Astrobodni
            Badi’uzzamon mirzog‘a va Muzaffar mirzog‘a berib yukundurub edilar,
            nechukkim mazkur bo‘ldi, o‘shul muddattin bu muddatqacha g‘alaba
            elchilar bordilar va keldilar. Oxir Alisherbek xam elchilikka keldi.
            Harchand sa’y qildilar, Astrobodni inisiga bermakka rizo bo‘lmadi.
            Dedikim, mening o‘g‘lum Muhammad Mo‘min mirzoni xatna kilg‘onda
            mirzo anga bag‘ishlabtur. Bir kun Alisherbek bila mirzoning orasida
            bir suxbate o‘ttikim, mirzoning tez faxmlig‘ig‘a va Alisherbekning
            riqqati qalbig‘a doldur. Alisherbek sirriy so‘zlarni mirzog‘a
            go‘shaki g‘ala-ba aytti. Dag‘i dedikim: «Bu so‘zlarni unutung!»
            Mirzo filhol ayttikim: «Kaysi so‘zlarni?» Alisherbek bisyor
            mutaassir bo‘lub ko‘p yig‘ladi. Oxir otaliq o‘g‘ulluk orasida bu
            guftugo‘ylar anga munjar bo‘ldukim, otasi otasining ustiga va o‘g‘li
            o‘g‘lining ustiga Balx va Astrobodka cherik torttilar. Gurzivonning
            oyog‘ida (41 b) Yakchirog‘ o‘langiga quyidin Sulton Husayn mirzo,
            yuqqoridin Badi’uzzamon mirzo keldilar. Chahorshanba kuni, ramazon
            oyining g‘urrasida Abulmuhsin mirzo Sulton Husayn mirzoning bir
            necha beklari va bir pora ilg‘ori bila ilgarrak keldi. Andoq urush
            ham bo‘lmadi, bosildi. Qalin o‘bdon yigitlari ilikka tushti. Sulton
            Husayn mirzo barchasining bo‘ynig‘a urdurdi. Ne yolg‘uz munda emas
            edi, har kachon bir o‘g‘likim, yog‘iyg‘a yurudi, bosti. Ilikka
            tushgan navkarlarining tamom bo‘ynig‘a urdurdi. Ne kilsun, Haq aning
            tarafi ekandur. Bu mirzolar andoq ifrot bila fisq va ayshg‘a
            mashg‘ul edilarkim, otasidek kordida va kordon podshox, tushchilik
            yo‘l kelib, ramazondek muta-barrak va aziz oyg‘a kechalik fursat
            krlib, otasi-din iymanmay, Tengridin ko‘r&may, xanuz ishi chog‘ir
            ichmak edi — nashot bila, majlisoroliq edi — inbisot bila.
            Mukarrardurkim, mundoq bo‘lg‘on kishi andoq shikast topkay va bu
            nav’ o‘tgan elga xar kim dast topkay. Necha yilkim, Astrobod
            hukumati Badi’uzzamon mirzoda edi, havoli va havoshisi va
            yigit-yalangi bisyor purzavq va purzeb bo‘lur edi. Oltun va kumush
            olot va adavoti bisyor bo‘lub edi. Va kumoshpo‘sh yigiti (42 a) va
            tupchoq oti beshumor bo‘lub edi. Borchasini munda boy berdi.
            Qocharda, tog‘ io‘lig‘a uchrab, enish va uchma erga yo‘lukub, o‘zi
            tashvish bila bu uchmadin tushti. Ko‘p eli bu uchmada zoyi’ bo‘ldi.
            Sulton Husayn mirzo o‘g‘lini bosqondin so‘ng Balxqa keldi.
            Badi’uzzamon mirzo Balxta Shayx Ali tag‘oyini qo‘yub edi. Chora qila
            olmay, kirib Balxni topshurdi. Sulton Husayn mirzo Balxni Ibrohim
            Husayn mirzog‘a berib, Muhammad Valibek va Shoh Husayn chuhrani
            aning bila qo‘ydi. O‘zi Xurosong‘a murojaat qildi. Badi’uzzamon
            mirzo shikasttin so‘ng talanib, oldurub, yigit yalangi va
            yayoq-yalangi bila Qunduzg‘a Xisravshoxg‘a tortti. Xisravshox, ham
            yaxshi xizmatlar qildi. Ot va tevadin va xayma va xirgox,-din, balki
            jami’ sipohiyliq yarog‘idin mirzog‘a va mirzo bila bo‘lg‘onlarig‘a
            ul , miqdor xizmat va odamigarlik qildikim, ko‘rganlar dedilarkim,
            burung‘i yarog‘ bila bu yarog‘ning orasida tafovut magar tilla olot
            va nuqra olot bo‘lg‘ay edi. Sulton Mas’ud mirzo bila Xisravshoxning
            orasida aning bee’tidollig‘laridin va muning ulg‘aymoqlaridin
            niqorlar va kuduratlar bo‘lub edi. Valini va Boqini (42 b)
            Badi’uzzamon mirzog‘a qo‘shub, Sulton Mas’ud mirzoning ustiga
            Hisorg‘a yibordi. Qo‘rg‘ong‘a yakin ham kela olmadilar. Atrof va
            navohida bir-ikki qatla ul tarafdin, bu tarafdin qilich olishtilar.
            Bir navbat Hisorning shimol tarafi Qushxonada Muhib Ali qo‘rchi
            eldin ayrilib kelib, yaxshi chopti. Ottin yiqilib olur mahalda yana
            ul tarafidin zo‘rlab xalos kildilar. Bir necha kundin so‘ngra
            gurgoshtiroq qilib yondilar. Bir necha kundin so‘ng Badi’uzzamon
            mirzo tog‘ yo‘li bila Qandahor va Zamini Dovarg‘a va Zunnun arg‘un
            va o‘g‘li Shoh Shujo’ arg‘ung‘a o‘zini tortti. Zunnun arg‘un
            bovujudi xissat va baxillik yaxshi xizmatlar kildi. Bir peshkash
            qilg‘onda qirq ming qo‘y peshkash qildi. Bu g‘aroyib
            voqiottindurkim, o‘shul chahorshanba kunikim, Sulton Husayn mirzo
            Badi’uzzamon mirzoni bosar. Ushul kuni Astrobodta Muzaffar mirzo
            Muhammad Mo‘min mirzoni bosar. YAna bu ajabroqkim, Chahor shanba
            otliq kishi Muhammad Mo‘min mirzoni tushurub kelturur. Vaqoi’i
            sanayi salos va tis’a mia* (To‘qquz yuz uchinchi (1497—1498) yil
            voqealari) Bog‘i Maydonning orqasi Qo‘lba o‘langiga tushuldi.
            Samarqand eli sipohiy va shahriy Puli Muhammad Chab navohisig‘a
            qalin chiqtilar. Chun bizning el tayyor emas edilar, (43 a) yigitlar
            mustaid bo‘lg‘uncha Sultonquli va Boboqulini tushurub, qo‘rg‘ong‘a
            elttilar. Bir necha kundin so‘ng ko‘chub, Ko‘hakning orqasi
            Qo‘lbaning boshig‘a tushuldi. Sayyid Yusufbekni ushbu kun
            Samarqandtin chiqardilar. Ushbu yurtta kelib mulozamat qildi.
            Samarqanddag‘ilar ul yurttin ko‘chub, bu yurtka kelganimizni yondi
            tasavvur qilib, ko‘maki sipohiy va shahriy birla Mirzo ko‘prugigacha
            chiqtilar. Buyurdukkim, bo‘lg‘on yigitlar yaroqlanib otlandilar.
            Ikki tarafdin Puli Mirzodin va Puli Muhammad Chabdin zo‘r
            kelturdilar. Tengri rost kelturdi, yog‘iy bosildi. Ubdon-o‘bdon
            beklarni va yaxshi-yaxshi yigitlarni tushurub kelturdilar. Ul
            jumladin bir Muhammad Miskin Hofiz do‘ldoy edi. Shahodat barmog‘ini
            tushura chopib, olib kelturdilar. Yana Muhammad Qosim nabirani inisi
            Hasan nabira tushurub kelturdi. Mundoq sipohiy va el tonig‘udek
            yigitlardin xeyli bor edi. Yana shahr yatimlaridin Devonayi
            Jomabofni va Kal Qoshukni kelturdilarkim, jang-sangda va yatim (43
            b)likda xira va saromad edilar. G‘ori Oshiqonda o‘lgan piyodalarning
            qasosiga buyuruldikim, azoblar bila o‘lturdilar. Samaqand eliga bu
            qulliy shikast edi. Mundin so‘ngra qo‘rg‘ondin chiqmoqlari bartaraf
            bo‘ldi. Ish anga ettikim, bizning el xandaq yokasig‘acha borib, qul
            va dodak keltururlar edi. Oftob mezong‘a tahvil kildi, sovuq tushti.
            Bori kengashga kirar beklarni tilab, kengashib so‘z munga karor
            toptikim, shahar kishisi muncha ojiz bo‘lubtur, Tengri inoyati bila
            bu kun ham bo‘lsa olurbiz, tongla ham bo‘lsa olurbiz. Tashqari
            sovuqta tashvish tortquncha shahrning yovug‘idin qo‘pub, bir
            qo‘rg‘onda qishloq solmoq kerak. Ketari ham bo‘lsa ul mahalda
            betaraddudroq ketar bo‘lur. Qishloqqa Xoja Diydorning olidag‘i
            o‘langga tushuldi. Qo‘rg‘ong‘a kirib uy va kapa erlarini ta’yin
            qilib, ustakor va muhassil qo‘yub yurtqa kelduk. Necha kun qishloqi
            uylar tayyor bo‘lg‘uncha o‘langda o‘lturuldi. Bu muddatda Boysunqur
            mirzo Turkistong‘a Shayboniyxong‘a, mutavotir kishilar yiborib,
            SHayboniyxonni ko‘mak tilabdur. Qishloq uylari tayyor bo‘lub
            qo‘rg‘onga (44a) kirduk. SHayboniyxon Turkistondin ilg‘ab o‘shul
            sahari bizning yurtumiz ustiga kelib turdi. Bizning cherikimiz yaqin
            emas edi. Qishloq maslaxatig‘a ba’zi Raboti Xojag‘a, ba’zi Kobudg‘a,
            ba’zi Sherozg‘a borib edilar. Bovujud hozir cherik kishisi bila
            yasab chiqildi. Shayboniyxon turush bermay, Samarqand sari o‘zini
            tortti, Samarqand navohisig‘a bordi. Chun Boysunqur mirzoning
            muddaosidek bo‘lmadi, yaxshi ixtilot qilmadi. Necha kundin so‘ng
            hech ish qila olmay ma’yus Turkistong‘a murojaat qildi. Boysunqur
            mirzo etti oy qabal tortti. Bir umidvorlig‘i mundin edi, mundin ham
            noumid bo‘ldi. Ikki-uch yuz och urug‘i bila Qunduzg‘a Xisravshoxg‘a
            o‘zini tortti. Tirmiz navohisidin Amuni kechaturg‘on mahalda Sayyid
            Husayn Akbarkim, Sulton Mas’ud mirzoning ham urug‘i, ham mu’tabar
            kishisi edi, Tirmiz hokimi edi, xabar topib, Boysunqur mirzoning
            ustiga keldi. Mirzo suvdin o‘tub edi. Mirim Tarxon anda suvg‘a
            bordi. Keyin qolg‘on kishi-qaro partol-martolni oldi. Boysunqur
            mirzoning Tohir Muhammad otliq chuxrasi dag‘i ilikka tushti.
            Boysunqur mirzoni Xisravshox, dag‘i yaxshi ko‘rdi. (44 b) Boysunqur
            mirzo chiqqach, bizga xabar keldi. Xoja Diydordin otlanib,
            Samarqandg‘a mutavajjih bo‘lduk. Yo‘lda akobir va beklar va yigitlar
            mutaoqib istiqbolg‘a keldilar. Rabiul avval oyining avoxirida kelib,
            arkta Bo‘stonsaroyg‘a tushtum. Tengri taolo inoyati bila Samarqand
            shahri va viloyati muyassar va musaxxar bo‘ldi. Rub’i maskunda
            Samarqandcha latif shahr kamrokdur. Beshinchi iqlimdindur. Tuli
            (99*) ramzi nujumiy (56*) daraja va daqiqadur, arzi (40*) daraja va
            daqiqadur. Shahri Samarqanddur, viloyatini Movarounnahr derlar. Hech
            yog‘iy qaxr va g‘alaba bila munga dast topmag‘on uchun baldayi
            mahfuza derlar. Samarqand hazrati amirul mo‘‘minin Usmon zamonida
            musulmon bo‘lg‘ondur. Sahobadin Qusam ibn Abbos anda borg‘ondur.
            Qabri Ohanin darvozasining toshidadur. Holo Mazori Shohg‘a
            mashhurdur. Samarqandni Iskandar bino qilg‘ondur. <br />
            <br />
            Mo‘g‘ul va turk ulusi Semirqand derlar. Temurbek poytaxt qilib edi.
            Temurbekdin burun Temurbekdek ulug‘ podshoh Samarqandni poytaxt
            qilg‘on emastur. Qo‘rg‘onini, fasilning ustidin buyurdumkim, qadam
            urdilar. O‘n ming olti yuz qadam chiqti. Eli tamom sunniy va
            pokmazhab va mutasharri’ va mutadayyin eldur. Hazrati Risolat
            sallallohu alayhi va sallam zamonidin beri ul miqdor aimmayi
            islomkim, Movarounnahrdin paydo bo‘lubtur, hech viloyattin ma’lum
            (45 a) emaskim, muncha paydo bo‘lmish bo‘lg‘ay. Shayx Abu Mansurkim,
            aimmayi kalomdindur, Samarqandning Moturid otliq mahallasidindur.
            Aimmayi kalom ikki firqadur, birni «moturidiya» derlar, birni
            «ash’ariya». Moturidiya Shayx Abu Mansurg‘a mansubdur. Yana sohibi
            «Sahihi Buxoriy» Xoja Ismoil Xartanak ham Movarounnahrdindur, yana
            sohibi «Hidoyakim, Imom Abu Xanifa mazhabida «Hidoya»din mu’tabarroq
            kitobi fiqx, kam bo‘lg‘ay, Farg‘onaning Marg‘inon otliq
            viloyatidindur, ul ham doxili Movarounnahrdur. Ma’muraning
            kanorasida voki’ bo‘lubtur, sharqi Farg‘ona va Koshg‘ar, g‘arbi
            Buxoro va Xorazm, shimoli Toshkand va Shohruxiyakim, Shosh va
            Banokat bitirlar, janubi Balx va Tirmiz, Ko‘hak suyi shimolidin
            oqar, Samarqandtin ikki kuro‘h bo‘lg‘ay. Bu suv bila Samarqand
            orasida bir pushta tushubtur, Ko‘hak derlar. Bu rud muning tubidin
            oqar uchun Ko‘hak suyi derlar. Bu suvdin bir ulug‘ rud ayiribturlar,
            balki daryochadur, Darg‘am suyi derlar. Samarqandning janubidin
            oqar, Samarqandtin bir shar’iy bo‘lg‘ay. Samarqandning bog‘ot va
            mahalloti va yana necha tumonoti bu suv bila ma’murdur. Buxoro va
            Qorako‘lgachakim, o‘ttuz-kirq yig‘och yo‘lg‘a yovuqlashur, Ko‘hak
            suyi bila ma’mur va mazru’dur. Mundoq ulug‘ (45 b) daryo aslo
            ziroattin va imorattin ortmas, balki yozlar uch-to‘rt oy Buxorog‘a
            suv etmas. Uzumi va qovuni va olmasi va anori, balki jami’ mevasi
            xo‘b bo‘lur. Vale ikki meva Samarqandtin mashhurdur: sebi Samarqand
            va sohibiyi Samarqand. Qishi mahkam sovuqtur, qori agarchi Kobul
            qoricha tushmas. Yozlar yaxshi havosi bor, agarchi Kobulcha yo‘qtur.
            Temurbekning va Ulug‘bek mirzoning imoroti va bog‘oti Samarqand
            mahallotida ko‘ptur. Samarqand arkida Temurbek bir ulug‘ ko‘shk
            solibtur, to‘rt oshyonliq, Ko‘ksaroyg‘a mavsum va mashhur va bisyor
            oliy imorattur. Yana Ohanin darvozasig‘a yovuq qal’aning ichida bir
            masjidi jum’a solibtur, sangin, aksar Hindustondin eltgan
            sangtaroshlar anda ish qilibturlar. Masjidning peshtoqi kitobasida
            bu oyatni «Va ‘iz yarfa’u Ibrohim al-qavoida (ilo oxirihi)»ni andoq
            ulug‘ xat bila bitibturlarkim, bir kuro‘h; yovuq erdin o‘kusa
            bo‘lur. Bu ham bisyor oliy imorattur. Samarqandning sharqida ikki
            bog‘ solibtur, birikim yiroqroktur, Bog‘i Bo‘ldudur, yovuqrog‘i
            Bog‘i Dilkushodur. Andin Feruza darvo-zasig‘acha xiyobon qilib, ikki
            tarafida terak yig‘ochlari ekturubtur. Dilkushoda ham ulug‘ ko‘shk
            soldurubtur, ul ko‘shkta (46 a) Temurbekning Hinduston urushini
            tasvir qilibturlar. Yana Pushtayi Ko‘hakning domanasida Konigilning
            qora suyining ustidakim, bu suvni Obi Rahmat ham derlar, bir bog‘
            solibtur. Nakshi Jaxrng‘a mavsum. Men ko‘rgan mahalda bu bog‘
            buzulub edi, oti besh qolmaydur edi. Yana Samarqandning janubida
            Bog‘i Chanordur, Kal’ag‘a yovuqtur. Yana Samarqandning quyi yonida
            Bog‘i Shamol va Bog‘i Bihishttur. Temurbekning nabirasi, Jahongir
            mirzoning o‘g‘li Muhammad Sulton mirzo Samarqandning tosh
            qo‘rg‘onida — chaqarda bir madrasa solibtur. Temurbekning qabri va
            avlodidin har kimki Samarqandta podshohlik qilibtur, alarning qabri
            ul madrasadadur. Ulug‘bek mirzoning imoratlaridin Samarqand
            qal’asining ichida madrasa va xonaqoxdur. Xonaqohning gunbazi bisyor
            ulug‘ gunbazdur, olamda oncha ulug‘ gunbaz yo‘q deb nishon berurlar.
            Yana ushbu madrasa va xonaqohg‘a yovuq bir yaxshi hammom solibtur,
            Mirzo hammomig‘a mashhurdur, har nav’ toshlardin farshlar qilibtur.
            Xuroson va Samarqandta oncha hammom ma’lum emaskim, bo‘lg‘ay. Yana
            (46 b) bu madrasaning janubida bir masjid solibtur, masjidi Muqatta’
            derlar. Bu jihattin Muqatta’ derlarkim, qit’a-qit’a yig‘ochlarni
            tarosh qilib, islimiy va xitoiy naqshlar solibturlar, tamom
            devorlari va saqfi ushbu yo‘sunluqtur. Bu masjidning qiblasi bila
            madrasa qiblasining orasida bisyor tafovuttur. G‘olibo bu masjid
            qiblasining samti munajjim tariqi bila amal qilibturlar. Yana bir
            oliy imorati Pushtayi Ko‘hak domanasida rasaddurkim, zich bitmakning
            olatidur. Uch oshyonlikdur. Ulug‘bek mirzo bu rasad bila «Ziji
            Ko‘ragoniy»ni bitibturkim, olamda holo bu zij musta’maldur. O‘zga
            zij bila kam amal qilurlar. Mundin burun «Ziji Elxoniy» musta’mal
            erdikim, Xoja Nosir Tusiy Halokuxon zamonida Marog‘ada rasad
            bog‘latibtur, Halokuxondurkim, Elxon ham derlar. G‘olibo, olamda
            etti-sekkiz rasad besh bog‘lamaydurlar. Ul jumladin bir, Ma’mun
            xalifa rasad bog‘labturkim, «Ziji Ma’muniy»ni andin bitibturlar. Bir
            Batlimus ham rasad bog‘labtur. Yana bir Hindustonda raaja Bikramajit
            hindu zamonida Ujjayn va Dhardakim, Malo‘t mulkidur, holo Mandug‘a
            mashhurdur, yana bir rasad qilibturlar, holo hindularning musta’mal
            Hindustonda ul zijdur. Bu rasadni bog‘lag‘oni (47 a) ming besh yuz
            sekson to‘rt yildur. Bu ul zijlarg‘a boqa noqisroqtur. Yana Pushtayi
            Ko‘hakning domanasida g‘arb sari bog‘e solibtur, Bog‘i Maydong‘a
            mavsum. Bu bog‘ning o‘rtasida bir oliy imorat qilibtur, Cjilsutun
            derlar, du oshyona, sutunlari tamom toshdin. Bu imoratning to‘rt
            burchida to‘rt manordek burjlar quporibturlarkim, yuqqorig‘a chiqar
            yo‘llar bu to‘rt burjdindur. O‘zga tamom erlarda toshdin
            sutunlardur. Ba’zini morpech xiyora qilibturlar. Yuqqorig‘i
            oshyonining to‘rt tarafi ayvondur, sutunlari toshdin. O‘rtasi
            chordara uydur. Imorat kursisini tamom toshdin farsh qilibturlar. Bu
            imorattin pushtayi Ko‘hak sari domanada yana bir boqcha solibtur,
            anda bir ulug‘ ayvon imorat qilibtur, bu ayvonning ichida bir ulug‘
            tosh taxt qo‘yubtur, tuli taxminan o‘n to‘rt-o‘n besh qari bo‘lg‘oy,
            arzi etti-sekkiz qari, umki bir qari. Mundoq ulug‘ toshni xeyli
            yiroq yo‘ldin kelturubturlar. O‘rtasida darz bo‘lubtur. Derlarkim,
            ushbu erda keltirgandin so‘ng bu darz bo‘lg‘ondur. Ushbu bog‘chada
            yana bir chordara (476) solibtur, izorasi tamom chiniy, Chinixona
            derlar. Xitoydin kishi yiborib kelturubtur. Samarqandning
            qal’asining ichida yana bir qadimiy imorattur, Masjidi Laqlaqa
            derlar. Ul gunbazning o‘rtasida erga tepsalar tamom gunbazdin
            laq-laq un kelur, g‘arib amredur, hech kim muning sirrini bilmas.
            Sulton Ahmad mirzoning zamonida ham bek va bekot kalin bog‘ va
            bog‘cha soldilar. Ul jumladin, Darvesh Muhammad tarxonning
            chorbog‘icha safoliq va havoliq va maddi nazarliq chorbog‘ kam
            bo‘lg‘ay. Bog‘i Maydondin kuyiroq balandining ustida Qulba o‘langiga
            mushrif bir chorbog‘ solibtur, tamom bu o‘lang oyog‘ ostidadur.
            Chorbog‘da ham martaba-martaba erlarni siyoq bila tuzatib, yaxshi
            norvanlar va sarv va safedorlar tikibturlar, xeyli saromad
            manzilidur. Aybi budurkim, ulug‘ suyi yo‘qtur. Samarqand shahri ajab
            orosta shahredur, bu shahrda bir xususiyati borkim, o‘zga kam
            shahrda andoq bo‘lg‘ay. Har xirfagarning bir boshka bozori bor,
            bir-birlariga maxlut emastur, tavr rasmedur. Xo‘b nonvoliklari va
            oshpazliklari bordur. Olamda yaxshi qog‘az Samarqanddin chiqar.
            Juvozi qog‘azlar suyi tamom Konigildin keladur. Konigil Siyohob
            yoqasidadurkim, (48 a) bu Qora suvni Obi Rahmat ham derlar.
            Samarqandning yana bir matoyi qirmizi mahmaldurkim, atrof va
            javonibka eltarlar. Girdo-girdida yaxshi o‘langlari bor. Bir mashhur
            o‘lang Konigil o‘langidur. Samarqand shahridin sharq tarafidadur,
            bir nima shimolg‘a moyil, bir shar’iy bo‘lg‘oy, qora suvkim, Obi
            Rahmat ham derlar, Konigilning o‘rtasidin oqar, yetti-sekkiz
            tegirmon suyi bo‘lg‘oy. Bu suvning atrofi tamom obgirdur. Ba’zi
            derlarkim, bu o‘langning asli oti Konobgir ekandur, vale tarixlarda
            tamom Konigil bitirlar, xeyli yaxshi o‘langdur. Samarqand salotini
            hamisha bu o‘langni qo‘ruq kilurlar. Har yil bu o‘langga chiqib bir
            oy, ikki oy o‘ltururlar. Bu o‘langdin yuqqorroq sharqi-janub sari
            yana bir o‘lang voqi’ bo‘lubtur: Xon yurtig‘a mavsum, Samarqandning
            sharqidur, Samarqandtin bir yig‘och bo‘lg‘ay. Bu qora suv aning
            orasi bila o‘tub, Konigil borur. Xon yurtida bu qora suv andoq
            yuqoridin evrulub kelibturkim, ichida bir o‘rdu tushguncha er
            bo‘lg‘ay. Chiqar eri xeyli tor voqi’ bo‘lubtur. Bu erning sirfasini
            ko‘zlab, Samarqand muhosarasida necha mahal munda o‘lturulub edi.
            Yana bir o‘lang (48 b) Bo‘dana qo‘rug‘idur, Dilkusho bog‘i bila
            Samarqand orasida voqi’ bo‘lubtur. Yana bir Qo‘li mag‘ok o‘langidur,
            Samarqandtin ikki shar’iyga yovushkay, g‘arb saridur, bir nima
            shimolg‘a moyil. Bu ham tavr o‘langedur. Bir yonida bir ulug‘ ko‘l
            voqi’ bo‘lubtur, bu jihattin Ko‘li mag‘ok o‘langi derlar. Samarqand
            muhosarasida men Xon yurtida o‘lturg‘onda bu o‘langda Sulton Ali
            mirzo o‘lturub edi. Yana bir Qulba o‘langidur, bu muxtasarroq
            o‘langdur. Shimoli Qulba kenti va Ko‘hak daryosi, janubi Bog‘i
            Maydon va Darvesh Muhammad tarxonning chorbog‘i, sharqi Pushtayi
            Ko‘hak. Yaxshi viloyoti va tumonoti bor. Ulug‘ viloyatikim,
            Samarqand qarinasidur, Buxorodur. <br />
            <br />
            Samarqandning g‘arbi tarafi yigirma besh yig‘och yo‘ldur, Buxoroning
            ham necha tumonoti bor. Tavr shahre voqi’ bo‘lubtur. Mevasi ko‘p
            bo‘lur va xo‘b bo‘lur, qovuni bisyor yaxshi bo‘lur, Movarounnahrda
            Buxoro qovunicha ko‘b va xo‘b qovun bo‘lmas. Agarchi Farg‘ona
            viloyatidin Axsining bir nav’ qovunikim, «mirtemuriy» derlar, muning
            qovunidin chuchukroq va nozukroq bo‘lur, vale Buxoroda har jins
            qovundin ko‘b bo‘lur va yaxshi bo‘lur. Yana «oluyi buxoriy»
            mashhurdur. Buxoro olusidek hech erda bo‘lmas, terisini so‘yub
            qurutub tabarrukluklar bila viloyattin (49 a) viloyatqa eltarlar.
            Talyin uchun bisyor yaxshi tadovidur, parvori tovug‘i va qozi bisyor
            bo‘lur. Movarounnahrda Buxoro chog‘irlaridin tundroq chog‘ir
            bo‘lmas. Men Samarqandta avval ichganda Buxoro chog‘irlarini ichar
            erdim. Yana Kesh viloyatidur, Samarqandning janubidadur, to‘qquz
            yig‘och yo‘ldur. Samarqand bila Kesh orasida bir tog‘ tushubtur,
            Itmak doboni derlar, sangtaroshliq qilur toshlarni tamom bu tog‘din
            eltarlar. Bahorlar sahrosi va shahri va bomi va tomi xo‘b sabz
            bo‘lur uchun Shahrisabz ham derlar. Temurbekning zodu budi Keshdin
            uchun, shahr va poytaxt qilurig‘a ko‘p sa’y va ehtimomlar qildi,
            oliy imoratlar Keshta bino qildi. O‘ziga devon o‘lturur uchun bir
            ulug‘ pesh¬toq va yana ung enida va sul enida tavochi beklari bila
            devon beklari o‘lturub devon so‘rar uchun, ikki kichikrak peshtoq
            qilibtur. Yana savrun eli o‘lturur uchun bu devonxonaning har
            zil’ida kichik-kichik toqchalar qilibtur, muncha oliy toq olamda kam
            nishon berurlar. Derlarkim, Kisro toqidin bu biyikraktur. Yana
            Keshda madrasa va maqbara qilibtur. Jahongir mirzo va yana ba’zi
            avlodining maqobiri (49 b) andadur. Chun Keshning qobiliyati shahr
            bo‘lmoqqa Samarqandcha emas edi, oxir poytaxt uchun Temurbek
            Samarqandni-o‘q ixtiyor qildi. Yana Qarshi viloyatidurkim, Nasaf va
            Naxshab ham derlar, Qarshi mo‘g‘ulcha ottur, go‘rxonani mo‘g‘ul tili
            bila «qarshi» derlar. G‘olibo, bu ot Chingizxon tasallutidin so‘ng
            bo‘lg‘ondur. Kamobroq erdur, bahori xo‘b bo‘lur, ekini va qovuni
            yaxshi bo‘lur. Samarqandtin janub saridur, bir nima g‘arbqa moyil,
            o‘n sekkiz yig‘och yo‘ldur. Bag‘riqaro yo‘sunluq qushkina bo‘lurkim,
            qilquyruq derlar, Qarshi viloyatida behad va benihoyat bo‘lur uchun
            ul navohida murg‘aki qarshi derlar. Yana Xuzor viloyatidur. Yana
            Karmina viloyatidur, Samarqand bila Buxoro orasidadur. Yana Qorako‘l
            viloyatidur. Borchadin poyonobroqdur. Buxorodin etti yig‘och
            g‘arbi-shimolidur. Yaxshi tumonoti bor. Ul jumladin, So‘g‘d tumani
            va So‘g‘dg‘a payvast tumanlardur. Boshi Yoryayloq, oyog‘i Buxoro,
            bir yig‘och yo‘l yo‘qturkim, kent va ma’mura bo‘lmog‘oy. Andoq
            mashhurdurkim, Temurbek degandurkim: mening bir bog‘im borkim, tuli
            o‘ttuz yig‘achtur. Bu tumonotni degandur. Yana Shovdor tumanidur.
            Shahr va mahallotqa payvasttur. Xeyli yaxshi tumandur. Bir tarafi
            Samarqand bila SHahrisabz orasidan tog‘ (50 a) voqi’ bo‘lubtur,
            kentlari aksar bu tog‘ning domanasida tushubtur. Yana bir tarafy
            Ko‘hak daryosidur, xushxavo va pursafo, suyi farovon. Ne’mati arzon
            xeyli yaxshi tuman tushubtur. Misr va Shom ko‘rgan ravandalar muncha
            chog‘liq er nishon bermaydurlar. Agarchi yana tumanlari ham bor, bu
            mazkur bo‘lg‘onlarcha emas. Ushmuncha bila iktifo qilildi. Temurbek
            Samarqandning hukumatini Jahongir mirzog‘a berib edi. Jahongir
            mirzoning favtidin so‘ng, ulug‘ o‘g‘li Muhammad Sulton Jahongirga
            berdi. Shohrux mirzo jami’ Movarounnahr viloyatini ulug‘ o‘g‘li
            Ulug‘bek mirzog‘a berib edi. Ulug‘bek mirzodin o‘g‘li Abdullatif
            mirzo oldi. Bu besh kunluk o‘tar dunyo uchun andoq donishmand va
            qari otasini shahid qildi. Ulug‘bek mirzoning favtining tarixi tavre
            voqi’ bo‘lubtur. Nazm: Ulug‘bek bahri ulumu xirad, Ki dunyovu dinro
            az o‘ bud pusht. Zi Abbos shaxdi shahodat chashid, SHudash harfi
            ta’rix “Abbos kusht” Agarchi o‘zi ham besh-olti oy besh saltanat
            qilmadi, bu bayt mashxurdurkim: Padarkush podshohiro nashoyad, Agar
            shoyad ba shash mohash napoyad. Aning tarixi ham tavre voqi’
            bo‘lubtur. Abdullatif xisravi Jamshidfar ki bud, (50 b) Dar silki
            bandagonash Faridunu Zarduhusht. Bobo Husayn kusht jum’aash ba tir,
            Ta’rixash in naviski «Bobo Husain kusht». Abdullatif mirzodin
            so‘ngra Shohrux mirzoning nabirasi Ibrohim Sulton mirzoning o‘g‘li
            Abdullo mirzokim, Ulug‘bek mirzoning kuyovi edi, taxtka o‘lturdi.
            Bir yarim yil-ikki yilg‘a yovukg‘a podshohlik qildi. Andin so‘ngra
            Sulton Abusa’id mirzo oldi, o‘z hayotida ulug‘ o‘g‘li Sulton Ahmad
            mirzog‘a berib edi. Sulton Abusa’id mirzodin so‘ng Sulton Ahmad
            mirzo podshohliq qildi. Sulton Abusa’id mirzoning favtidin so‘ng
            Sulton Mahmud mirzo Samarqand taxtig‘a o‘lturdi. Sulton Mahmud
            mirzodin so‘ng Boysunqur mirzoni podshoh qildilar. Tarxonlarning
            g‘avg‘osida Boysunqur mirzoni tutub, inisi Sulton Ali mirzoni
            bir-ikki kun o‘lturg‘uzdilar. Yana Boysunqur mirzo-o‘q oldi.
            Nechukkim, bu tarixda mazkur bo‘ldi. Boysunqur mirzodin men oldim,
            mundin so‘nggi vaqoyi’da o‘zga kayfiyatlar ma’lum bo‘lg‘usidur.
            Samarqand taxtig‘a o‘lturg‘och, Samarqand beklarini burungudek-o‘q
            rioyat va inoyat kildim. Bizning bila bo‘lg‘on beklarni ham
            faroxo‘ri hollarig‘a (51 a) yarasha tarbiyat va shafqat kildim.
            Sulton Ahmad Tanbalning borasig‘a rioyat ko‘prak voqi’ bo‘ldi. Ichki
            beklar chargasida edi, ulug‘ beklar chargasida rioyat qildim.
            Samarqandnikim, etti oy muhosara qilib tashvishlar bila olduq avval
            kelganda cherik eliga o‘lja-mo‘ljadek nima tushib edi. Bir
            Samarqandtin o‘zga jami’ viloyatlar manga kirib edi, to Sulton Ali
            mirzog‘a bu kirgan viloyatlarni chopib bo‘lmas edi. Muncha talon va
            toroj tortg‘on viloyatlardin nima olmoq xud nechuk muyassar
            bo‘lg‘ay. Cherik elining o‘ljasi tugandi. Samarqandni olg‘onda
            Samarqand andoq harob erdikim, madad va tuxm va taqovig‘a ehtiyoj
            bor edi. Chi joyi ulkim, kishi andin nima ola olg‘ay. Bu
            jihatlar-din cherik eli ko‘p tanqislik torttilar. Biz ham elga nima
            etkura olmaduk. Uylarini ham sog‘indilar. Birar-ikkirar qochmoqg‘a
            yuz ko‘ydilar. Avval kishikim, qochti, Xonkuli Bayonquli edi, yana
            Ibrohim Bekchik edi. Mo‘g‘ullar tamom qochtilar. So‘ngra Sulton
            Ahmad Tanbal ham qochti. Bu fitnaning taskini uchun Xoja Qozini
            yibordukkim, Uzun Hasan (51 b) Xojag‘a o‘zini xeyli muxlis va
            mu’takid tutar edi. Uzun Hasanning ittifoqi bila qochqonlarning
            ba’zisig‘a sazo bergaylar, ba’zisini bizning qoshimizg‘a
            yiborgaylar. Bu fitnalarni angiz kilg‘uchi, mundin qochib
            borg‘onlarni yomonliqqa tez qilg‘uchi xud Uzun Hasan haromnamak
            ekandur. Borchasi Sulton Ahmad Tanbal borg‘on bila zohir va oshkoro
            yomonliq maqomida bo‘ldilar. Samarqandni olmoq doiyasi bila necha
            yilkim bajid cherik tortar eduq Sulton Mahmudxondin agarchi
            mu’taddun bih madad va ko‘mak bo‘lmas edi, vale Samarqand fathidin
            so‘ng Andijonni tama’ qilur edi. Bu fursattakim aksar cherik eli va
            mo‘g‘ullar tamom qochib Andijon, Axsig‘a bordilar, Uzun Hasan va
            Tanbal ul viloyatlarni Jahongir mirzog‘a tama’ qildilar. Necha
            jihatdin mumkin emas erdikim, alarg‘a berilgay. Biri ulkim, agarchi
            xongʻa bu viloyatlarni vada qililmaydur edi, vale xon tilab edi. Xon
            tilab turub, Jahongir mirzoga berilsa, xon bila tamom yakro bolmoq
            kerak edi. Yana bir bukim mundoq mahaldakim, el qochib ul viloyatqa
            bordi, taxakkum tariki bila tama kiladur, agar burunroq (52 a) bu
            so‘z aroda bo‘lsa edi, filjumla vajxi bor edi alarning tahakkumini
            kim tortor bo‘lg‘ay? Mo‘g‘ul va Andijon cheriki va ba’zi beklardin
            ichkilardin ham Andijong‘a borib edilar. Mening bila Samarkdndta bek
            va bekot, yaxshi va yomon mingga yovukcha kishi qolib edi. Alarning
            istid’osidek chun muyassar bo‘lmadi, qochib borg‘on tavaxxumluq
            ellarni tamom tilab o‘zlariga qo‘shtilar. Tavahhumluq ellar xud
            mundoq voqi’ani o‘z qo‘rqunchidin Tengridin tilar edilar. Axsidin
            Andijon ustiga cherik tortib yomonliq va yog‘iylikni sarih va
            oshkoro qildilar. To‘lun Xoja otlikq Borinning mardona va saromad va
            qazoq yigitlaridin edi. Otam Umarshayx mirzo rioyat qilib edi va
            xanuz rioyat qilmokta edi. Men xud tarbiyat qilib bek qilib erdim.
            Ajab mardona va qazoq yigit edi. Rioyat arzandasi edi. Mo‘g‘ullar
            ichida rioyat qilg‘on e’timodliq kishimiz To‘lun Xoja uchun
            Samarqandtin mo‘g‘ul ulusi qocha kirishganda To‘lun Xojani yiborilib
            erdikim, elga nasihat qilib tavahhumni xotirlaridan chiqarg‘oy, to
            el qo‘rqunchtin sar ba bod bermag‘aylar. Elni (52 b) xud bu
            mufattinlar bila haromnamaklar andoq qilib edilarkim, va’da va vaid
            va nasihat va tahdid hech foyda kilmas edi. To‘lun Xojaning ko‘chi
            Ikki suv orasida erdikim, bu Ikki suv orasini Rabotak o‘rchini
            derlar. Uzun Hasan bila Sulton Ahmad Tanbal bir pora ilg‘or To‘lun
            Xojaning ustiga yibordilar. Borib g‘ofillikta olib kelturub
            o‘lturdilar. Uzun Hasan va Tanbal Jahongirni olib kelib, Andijonni
            muhosara qildilar. Cherik otlanurda Andijonda Ali Do‘st tag‘oyini va
            Axsida Uzun Hasanni qo‘yulub edi. So‘ngra Xoja qozi ham kelib edi.
            Samarqandtin borg‘on cherik elidin ham xeyli yigitlar bor edi. Xoja
            Qozi ul qal’adorlikta mening davlatxohlig‘im uchun o‘n sekkiz ming
            qo‘yni qo‘rg‘ondag‘i yigitlarga va bizning bila bo‘lg‘on
            yigitlarning ko‘chlarig‘a ulashti. Muhosara muddatida mening
            volidalarimdin va Xoja Qozidin muttasil bu mazmun bila xatlar kelur
            erdikim, bizlarni mundoq muhosara qilibturlar. Agar kelib
            faryodimizg‘a etmasangiz ish vubol bo‘lg‘usidur. Samarqand Andijon
            kuchi bila olilib edi. <br />
            <br />
            (53 a) Agar Andijon ilikta bo‘lsa, yana Tengri rost keltursa,
            Samarqandni iliklasa bo‘lur. Mutaoqib bu mazmun bila xatlar keldi.
            Ul fursatta bir martaba bexuzur bo‘lub, yaxshi bo‘lub erdim. Nakrxat
            ayyomini o‘bdon rioyat kila olmadim, uzuldum. Bu navbat yomon
            bexuzur bo‘ldum. Andokkim, to‘rt kungacha tilim tutuldi, og‘zimg‘a
            paxta bila suv tomizurlar edi. Mening bila krlg‘on bek va bekot va
            yigit-yalang mening tirilmagimdin ma’yus bo‘lub, har kim o‘z fikrida
            bo‘ldilar. Ushmundoq mahalda Uzun Hasanning navkarinikim, elchilikka
            kelib, parishon so‘zlar kelturub edi, beklar ra’yda g‘alat qilib
            meni ko‘rsatib ruhsat berdilar. To‘rt-besh kundin so‘ng ul xrldin
            bir nima yaxshiroq bo‘ldum. Vale tilimda kalolat qoldi. Necha kundin
            so‘ng o‘z holimg‘a keldi. Chun onalarimdinkim, onam va onamning
            onasi Esan Davlatbegim bo‘lg‘ay, yana ustod va pirimdinkim, Xoja
            Mavlonoyi Qozi bo‘lg‘ay, bu nav’ xatlar kelib, mundoq extimom bila
            tilag‘aylar, ne ko‘ngul bila kishi turg‘ay. Rajab oyi, shanba kuni
            Andijon azimati bila Samarqandtin chiqtuk. Bu navbat Samarqand (53
            b) shahrida yuz kun podshohlik qildim. YAna shanba erdikim,
            Xo‘jandg‘a ettim. Ushul kuni Andijondin bir kishi bu xabarni
            kelturdikim, etti kun mundin burun, o‘shul shanbakim, biz
            Samarqandtin chikibturbiz, o‘shul shanba Ali Do‘st tag‘oyi Andijon
            qal’asini muxoliflarg‘a beribtur. Tafsili budurkim, Uzun Hasanning
            navkarinikim, mening behuzurlug‘umda manga ko‘rsatib ijozat
            berdilar, muxoliflar Andijon qo‘rg‘onini qabag‘onda borib debturkim,
            podshohning tili tutulub edi, og‘zig‘a paxta bila suv tomizadurlar
            dedi. Ushbu ta’rif qilg‘on yo‘sunluq borib, Ali Do‘stning qoshida
            ont ichib aytibdur. Jakan dar¬vozasida Ali Do‘st edi. Bu so‘zdin
            bepoy bo‘lub, muxoliflarni ilg‘ab ahd shart qilib, qal’ani berdi.
            Zahiradin va urushur kishidin qo‘rg‘onda hech kamlik yo‘q edi.
            G‘oyatash ul munofiqi namakharom mardakning nomardlig‘i edi. Bu
            mazkur bo‘lg‘on so‘zlarni o‘ziga bahonayi rost kildi. Andijonni
            olg‘ondin so‘ng mening Xo‘jand kelganimni eshitib, Xoja Mavlonayi
            Qozini ark darvozasida osib shahid qildilar. Xoja (54 a) Mavlonoyi
            Qozining oti Abdullodur. Bu ot bila mashhur bo‘lub edi. Ota
            tarafidin nasabi SHayx Burhoniddin Qilichqa muntahiy bo‘lur. Ona
            tarafidin Sulton Ilik Mozig‘a etar. Farg‘ona viloyatida bu tabaqa
            muqtado va shayxulislom va qozi bo‘la kelgandurlar. Xoja Qozi
            hazrati Xoja Ubaydullohning muridi edi. Alardin tarbiyat topib edi.
            Xoja Qozining valilig‘ida mening hech shakkim yo‘qtur. Qaysi ish
            valoyatqa mundin yaxshiroq dalildurkim, alarg‘a qasd qilg‘onlardin
            oz fursatta osor va alomat qolmadi. Xoja Qozi ajab kishi edi.
            Qo‘rqmoq anda aslo yo‘q edi. Oncha daler kishi ko‘rulgan emas. Bu
            sifat ham valoyat dalilidur. Soyir el har necha bahodur bo‘lsa,
            andak dag‘dag‘asi va tavahhumi bo‘lur. Xojada aslo dag‘dag‘a va
            tavahhum yo‘q edi. Xojaning voqi’asidin so‘ng Xojag‘a mansub ellar
            misli navkar va chokar va aymoq va axshomni tamom tutturub
            talattilar. Mening ulug‘ onamni va o‘z opamni ba’zi mening bila
            bo‘lg‘onlarning ko‘chlari bila Xo‘jandka mening qoshimg‘a
            yibordilar. Andijong‘a bo‘la Samarqandni ilikdin berduk. Andijon ham
            ilikdin chikmish edi. Bizga «g‘ofil az injo ronda va az onjo monda»
            degandek bo‘ldi. Bisyor shaqq va dushvor keldi. Ne uchunkim, to
            podshoh bo‘lub erdim, bu nav’ navkardin va viloyat (54 b) tin
            ayrilmaydur erdim, to o‘zumni bilib erdim, bu yo‘sunluq ranj va
            mashaqqatni bilmaydur erdim. Xo‘jandqa kelgach, ba’zi munofiq sheva
            ellar Xalifani mening eshigimda ko‘ra olmadilar. Muhammad Husayn
            mirzoni va ba’zilarni barin qildilar. Xalifag‘a Toshkand sari ruxsat
            berildi. Qosimbekni Toshkandga xon qoshig‘a yiborib, Andijon ustiga
            yurumakni istid’o qilildi. Xon ham cherik tortib, Ohangaron julgasi
            bila kelib, Kandirlik dobonining tubiga tushganda men ham Xo‘janddin
            borib, xon dodamni ko‘rdim. Kandirlik dobonini oshib Axsi tarafig‘a
            tushuldi. Ul tarafdin muxoliflar ham bo‘lg‘on cheriklarini yig‘ib,
            Axsi keldilar. Bu fursatta Pop qo‘rg‘onini meni deb berkittilar.
            Xonning bir nima hayal yurushidin muxoliflar Pop qo‘rg‘onini zo‘rlab
            oldilar. Xonning agarchi o‘zga axloq va atvori xo‘b edi, vale
            sipoxiyliq bila sardorliqdin bisyor bebahra edi. Ish bu erga
            etgandakim, agar yana bir ko‘ch yurulsa edi, ko‘pragi bu erdikim,
            urushsiz-o‘q viloyat muyassar bo‘lg‘ay edi. Ushmundoq mahalda
            muxoliflarning firibomiz so‘zlarini kuloqqa olib, isloh hikoyatini
            orag‘a solib, (55 a) Xoja Abulmakorim bila Tanbalning og‘asi Bek
            Telbanikim, ul mahalda xonning eshikog‘asi edi, elchilikka
            yibordilar. Ul jam’ o‘zlarining xaloslig‘i uchun bir necha chin va
            yolg‘on so‘zlar aytib xong‘a yo oradag‘ilarg‘a pora va rishva qabul
            qildilar. Xon ushmuncha bila murojaat qildi. Beklar va ichkilar va
            yigitlarkim, mening bila qolib edilar, aksarining ko‘chlari
            Andijonda edi. Chun Andijon olmoqtin ma’yus bo‘ldilar, bek va
            bekotdin va yigit-yalangdin etti-sekkiz yuz kishi tamom mendin
            ayrildilar. Ay-rilg‘onlardin: beklardin Ali Darveshbeq Ali Mazid
            qavchin, Muhammad Boqirbek, Shayx Abdullo eshikog‘a, Mirim Log‘ariy,
            mening bila qolg‘onlar, g‘urbat bila mexnatni ixtiyor qilg‘on-lar,
            yaxshi-yomon, taxminan, ikki yuzdin ko‘praq uch yuzdin ozroq
            bo‘lg‘ay edi. Beklardin Qosim qavchin beq Vays Log‘ariy beq Ibrohim
            soruyi minglig‘beq Shirim tag‘oyi, Saydi Qarobek; ichkilardin
            Mirshoh qavchin, Sayyid Qosim eshikog‘a jaloyir, Qosim ajab,
            Muhammad Do‘st, Ali Do‘st tag‘oyi, Muhammad Ali mubashshir,
            Xudoyberdi tug‘chi mo‘g‘ul, Yorak tag‘oyi, Sultonquli Boboquli, Pir
            Vays, Shayx Vays, (55 b) Yorali Bilol, Qosim miroxo‘r, Haydar
            rikobdor. Manga bisyor dushvor keldi, beixtiyor g‘alaba yig‘ladim.
            Andin Xo‘jandka keldim. Mening onamni va ulug‘ onamni va ba’zi
            mening bila qolg‘onlarning ko‘chlari bila Xo‘jandka mening qoshimg‘a
            yibordilar. Ul ramazonni Xo‘jandta o‘tkarildi. Sulton Mahmudxong‘a
            kishi yiborib, ko‘mak tilab, Samarqand ustiga otlanildi. O‘g‘li
            Sulton Muhammad Xonikani va Ahmadbekni to‘rt-besh ming cherik bila
            Samarqand ustiga ta’yin qilib, xon ham otlanib Uratepagacha
            keldilar. Anda xonni ko‘rub, Samarkdnd ustiga Yoryayloq kelibtur.
            Men Burka yayloqi bila Sanzorg‘akim, Yoryay-lokning dorug‘anishini
            ul qo‘rg‘ondur, keldim. Sulton Muhammad Sulton va Ahmadbek
            Shayboniyxonning kelib, Sheroz va ul navohiyni chopqon xabarini
            topib, yonibturlar. Zarur bo‘ldi, men ham yonib Xo‘jandqa keldim.
            Chun saltanat dag‘dag‘asi va mulkgirlik doiyasi bor, bir qatla, ikki
            qatla ish yurumagan bila bokib o‘lturub bo‘lmas. Andijong‘a yurumak
            xayoli bila ko‘mak tilay, Toshkandga xon qoshig‘a (56 a) bordim.
            Shoh begimni va urug‘-qayoshni ham etti-sekkiz yil bor erdimkim,
            ko‘rmaydur erdim, bu bahona bila alarni ham ko‘ruldi. Necha kundin
            so‘ng Sayyid Muhammad mirzo dug‘latni va Ayyub Bekchik va Jon Hasan
            borinni etti-sakkiz yuzcha cherik bila ko‘mak ta’yin qildilar. Bu
            ko‘makni olib kelib, Xo‘jandta tavaqquf qilmay, o‘ta chiqib, ilg‘ab
            Kandibodomni so‘l qo‘lda qo‘yub kelib, kecha bila shotu qo‘yub Nasux
            qo‘rg‘oninikim, Xo‘jandtin o‘n yig‘och yo‘ldur, Kandibo-domdin uch
            yig‘och, o‘g‘urlab olduk. Qovun pishig‘i edi. Nasuxda bir nav’ qovun
            bo‘lurkim, «Ismoil shayxiy» derlar, terisi sariq, kemuxtluq, osuda
            qovun bo‘lur, ta’mi olmacha, go‘shti to‘rt iliq ajab laziz qovundir.
            Oncha qovun ul navohida bo‘lmas. Tonglasi mo‘g‘ul beklari arzg‘a
            etkurdilarkim, «Kishimiz oz, bu bir qo‘rg‘onni olg‘on bila ne ish
            ochilg‘ay?» Filvoqi’, andoq edi. Anda turarning yo qo‘rg‘onni
            berkiturning maslahatini topmay, yonib, Xo‘jandg‘a kelduk. Ushbu yil
            Xisravshoh Boysunqur mirzo bila cherik tortib, Chag‘oniyon kelib,
            makr va firib bila oldi. Sulton Mas’ud mirzog‘a bordikim, (56 b)
            keling, Samarqand ustiga yuruling, Samarqand muyassar bo‘lsa, bir
            mirzo Samarqandta o‘lturg‘ay, yana bir mirzo Hisorda. Sulton Mas’ud
            mirzoning bek va ichkisi va yigit-yalangi ozurda bo‘lub edilar. Bu
            jihattinkim, Shayx Abdullo barlos Boysunqur mirzo qoshidan Sulton
            Mas’ud mirzo qoshig‘akim bordi, chun mirzog‘a qoyinota edi, asru
            ulug‘ rioyat topti. Bovujudkim, Hisor viloyati muhaqqar va muxtasar
            viloyatdur, ulufasini ming tuman fuls qilib, Xatlon viloyatini
            darbast berdi, Xatlon viloyatida Sulton Mas’ud mirzoning xeyli
            beklarining va ichkilarining tani bor edi. Borchani mutasarrif
            bo‘ldi. O‘zi va o‘g‘lonlari qulliy va juz’iy eshik ixtiyorini
            oldilar. Ozurda bo‘lg‘onlar qochib-qochib Boysunqur mirzog‘a kela
            boshladilar. Firibomiz so‘zlar bila Sulton Mas’ud mirzoni g‘ofil
            qilib, Chag‘oniyondin ilg‘ob, naqora vaqtida Hisor qo‘rg‘onini qabay
            oldilar. Sulton Mas’ud mirzo qo‘rg‘ondin tashqari mahallotta otasi
            solg‘on Davlatsaro otliq imoratta edi, qo‘rg‘ong‘a kiraolmay qochib,
            SHayx Abdullo barlos bila Xatlon sari tortti. Orada Shayx Abdullo
            barlosdin ayrilib, Uboj guzari bila o‘tub, Sulton Husayn mirzog‘a
            bordi. (57 a) Hisor viloyati muyassar bo‘lg‘och, Boysunqur mirzoni
            Hisorda o‘lturg‘uzub Xatlonni inisi Valig‘a berdi. Necha kundin
            so‘ng Balxni qabamoq doiyasi bila otlandi. O‘zidin ilgarroq Nazar
            bahodur otliq ulug‘ navkarini, uch-to‘rt kundin so‘ng Boysunkur
            mirzoni olib kelib, Balxni muhosara qildi. Balxta Ibrohim Husayn
            mirzo edi. Yana Sulton Husaynning beklaridin ham xeyli bor edi.
            Inisi Valig‘a qalin cherik qo‘shub, Shaburg‘onni qabamoqqa va ul
            navohini talon va toroj qilmoqqa yibordi. Vali borib Shaburg‘onni
            yovuqdin ham qabay olmadi. Bo‘lg‘on cherikni Zardak cho‘lidag‘i el
            va ulusni chopqoli yibordi. Borib Zardak cho‘lini chopib, yuz
            mingdin ortuqroq qo‘y va uch mingga yovuq teva olib keldilar. Vali
            andin so‘ng Sonchorik viloyatini chopib, talab, tog‘da ba’zi
            berkilgan ellarni olib kelib, Balxta og‘asig‘a mulxaq bo‘ldi.
            Xisravshoh Balxni muhosara qilg‘on fursatta bir kun mazkur bo‘lg‘on
            Nazar bahodur otliq navkarini Balxning ariklarini yiqqoli yibordi.
            Ichkaridin Tengriberdi (57 6) samonchikim, Sulton Husayn mirzoning
            rioyat qilg‘on begi edi, etmish-sakson yigit bila chiqib kelib,
            Nazar bahodur bila ro‘baro‘ bo‘lub, yiqitib, boshini ke¬sib olib,
            qal’ag‘a kirdi. Bisyor mardona borib, namoyon ish qildi. Ham ushbu
            yil Sulton Husayn mirzo Zunnun arg‘unning va o‘g‘li Shoh
            Shujo’ningkim, Badi’uzzamon mirzog‘a navkar bo‘lub, qiz berib, fitna
            va fasod maqomida edilar, daf’ig‘a cherik tortib kelib, Bustka
            tushdi. Cherikiga hech tarafdin oshlig‘ kelmadi, ochliktin batang
            kela yovushub edilarkim, Bust dorug‘asi Bustning qo‘rg‘onini berdi.
            Bustning zahirasining madadi bila Xurosong‘a murojaat qildi. Sulton
            Husayn mirzodek ulug‘ podshoh muncha asbob va tamtaroq bila necha
            navbat Kunduz va Hisor va Kandahor ustiga cheriklar tortib ola olmay
            yong‘on uchun, o‘g‘lonlari va beklari muncha daler bo‘lub,
            yog‘iylikdar va fitnalar qildilar. Yozig‘a Sulton Husayn mirzo
            o‘g‘li Muhammad Husayn mirzoning daf’i zararig‘akim, Astrobodqa
            musallit bo‘lub, yomonliq maqomida edi, Muhammad Valibek boshliq
            beklarni qalin cherik bila ilg‘or yiborib, o‘zi Nishin o‘langida
            o‘lturub erdikim, Badi’uzzamon mirzo va Zunnunning o‘g‘li Shohbek
            (58 a) g‘ofillikta cherik tortib, mirzoning ustiga keldilar.
            Ittifoqoti hasanadin Sulton Mas’ud mirzokim, Hisorni oldurub, Sulton
            Husayn mirzog‘a keladur edi, ushbu kun etishti. Astrobodqa borg‘on
            cherik ham kelib, ushbu kun mirzog‘a mulxaq bo‘ldi. Ro‘baro‘
            bo‘lg‘och-o‘q urusha ham olmadi. Badi’uzzamon mirzo bila Shohbek
            qochti. Sulton Husayn mirzo Sulton Mas’ud mirzoni yaxshi ko‘rub
            kuyovlikka yukundurub, inoyat va shafqat maqomida bo‘lub erdikim,
            Xisravshohning inisi Boqi Chag‘oniyoniykim, mundin burunroq ke¬lib
            Sulton Husayn mirzo mulozamatida bo‘lur edi, angize bila Xurosonda
            turmay bir baxrna bila chiqib, Sulton Husayn mirzodin beruxsat
            Xisravshohg‘a bordi. Xisravshoh Hisordin Boysunqur mirzoni tilab
            kelturdi. Ushbu fursatta Ulug‘bek mirzoning o‘g‘li Mironshoh mirzo
            otasi bila yog‘iqib, Hazorag‘a kirib, Hazorada ham bee’tiqodliklar
            qilib, Hazorada tura olmay, ul ham Xisravshoh qoshig‘a kelib edi.
            Ba’zi ko‘tahandishlar xud barin edilarkim, uchala podshohzodani
            o‘lturub, Xisravshoh otig‘a xutba o‘kutg‘aylar. Ul ishni maslahat
            ko‘rmay, Sulton Mas’ud (58 b) mirzonikim, kichikligidin beri saxlab
            ulg‘aytib edi, bek atkasi edi, bu besh kunluk dunyo maslahati
            jihatidinkim, ne anga vafo qildi va ne hech kimga vafo qilg‘usidur,
            tutub, bu ko‘rnamak mardak ko‘zlariga nashtar solib ko‘r qildi. Bir
            necha ko‘kaldosh, emaldosh va bayrisi Sulton Mas’ud mirzoni olib,
            Samarqandg‘a Sulton Ali mirzo qoshig‘a kelturur xayoli bila Keshka
            keldilar. Ul jamoat ham qasd maqomida bo‘ldilar. Keshdin qochib,
            Chorjo‘ guzori bila o‘tub, Sulton Husayn mirzo qoshig‘a bordi. Har
            kim-kim mundog‘ shani’ harakatga iqdom qilg‘ay va ul kishigakim bu
            nav’ ishga ehtimom qilg‘ay, yuz ming la’natdur domani qiyomatg‘acha,
            har kim Xisravshohning bu af’olini eshitsa, la’nat qilsun. Bu
            af’olini eshitib la’nat qilmog‘on ham sazovori la’nat bo‘lsun! Bu
            shani’ harakattin so‘ng Boysunqur mirzoni podshoh qilib, Hisorg‘a
            ruxsat berdi. Mironshoh mirzog‘a Sayyid Komilni ko‘mak ko‘shub,
            Bomiyon sari yibordi. Vaqoi’i sanayi arbaa va tis’a mia Samarqand
            va Andijong‘a mukarraran yurushub, hech ish ochilmay, yana yonib
            Xo‘jandg‘a kelduk. Xo‘jand muxtasar eredur. Yuz-ikki yuz navkarlik
            kishining avqoti tashvish (59a) bila o‘tar. Doiyaliq kishi nechuk
            boqib o‘lturg‘ay. Muhammad Husayn ko‘ragon dug‘latkim, O‘ratepada
            edi, Samarqandg‘a evrushmak doiyasi bila anga kishilar yiborib,
            so‘zlashib, Yoryayloq kentlaridin Pashog‘arnikim, Hazrati Xojaning
            mulk kentlaridindur, bu fataratta ancha taalluq bo‘lub edi,
            tiladukkim, bu qish oriyati bergay, to anda o‘lturub Samarqand
            viloyatig‘a ilikdan kelgancha evrushgaybiz. Muhammad Husayn mirzo
            ham rozi bo‘ldi. Xo‘jandtin otlanib Pashog‘arg‘a mutavajjih bo‘ldum.
            Zoming‘a etgan fursatta isittim. Bovujudi isitma Zomindin otlanib
            ilg‘or qilib, tog‘ yo‘li bila o‘tub, Raboti Xojaning ustiga
            keldimkim, g‘ofilliqta shotu qo‘yub chiqib, Raboti Xoja
            qo‘rg‘oninikim, Shovdor tumanining dorug‘anishini uldur, olilg‘ay.
            Subh vaqti etildi. Eli xabardor bo‘ldilar. Yana yonib, hech erda
            tavakkuf qilmay, Pashog‘arg‘a kelildi. Bovujudi isitma o‘n uch-o‘n
            to‘rt yig‘och yo‘lni suubat va mashaqqat bila qat qildim. Necha
            kundan so‘ng Ibrohim soruni va Vays Log‘ariyni va Shiri tag‘oyini
            ichki beklar va yigitlar bila ilg‘or ta’yin qildukkim, borib
            Yoryayloq qo‘rg‘onlarini so‘z bila yo zo‘r bila iliklagaylar. Ul
            fursatta (59 b) Yoryayloq Sayyid Yusufbekda edi. Men Samarqandtin
            chiqqanda qolib edi, Sulton Ali mirzo ham rioyat qilib edi. Sayyid
            Yusufbek ini, o‘g‘lini Yoryayloq qo‘rg‘onlarining zabt va rabtig‘a
            yiborib edi. Ahmad Yusufkim, bu tarixda Siyalkot hukumati andadur,
            ul qo‘rg‘onlarda edi. Bizning beklar va yigitlar ham borib, tamom
            qish ba’zi qo‘rg‘onni sulh bila ilikladilar, ba’zini urushub zo‘r
            bila oldilar, ba’zini ayyorliq va inchkaliq bila o‘g‘urlab
            mutasarrif bo‘ldilar. Ul viloyatlarda mo‘g‘ul va o‘zbak jihatidin
            hech kent yo‘kturkim, aning qo‘rg‘oni bo‘lmag‘ay. Ushbu fursatlarda
            bizning jihatimizdin Sayyid Yusufbek va ini, o‘g‘lidin badgumon
            bo‘lub, Xurosong‘a ruxsat berdilar. Bu qish bu nav’ talosh va
            tortish bila o‘tti. Yoz bo‘la sulh uchun Xoja Yaxyoni yibordilar,
            o‘zlari ham cherik angizi bila Sheroz va Kobud navohisig‘a keldilar.
            Bizning bo‘lg‘on sipohiymiz ikki yuzdin ko‘proq va uch yuzdin ozroq
            bo‘lg‘oy edi, har tarafda kuchluk g‘animlar Andijong‘a erushub,
            toli’ hech madad qilmadi. Samarqandg‘a ilik qo‘yub hech ish
            ochilmadi. Zarurattin sulhguna qilib, Pashog‘ardin (60 a) murojaat
            qilildi. Xo‘jand bir muhaqqar erdur. Bir bekning avqoti anda
            tashvish bila o‘tar. Bir yarim yil, ikki yilg‘a yovuq ahd va ayol
            bila anda eduk. Ul musulmonlar ham bu muddatta imkoni boricha harj
            tortmoqda va xizmat qilmoqta taqsir qilmadilar. Yana ne yuz bila
            Xo‘jandg‘a borilg‘ay, Xo‘jandka borib ham kishi ne kilg‘ay? Bormoqqa
            ne maskane muyassar, Turmoqqa ne ma’mane muqarrar. Oxir ushbu
            taraddud va tafrika bila O‘ratepaning janub tarafidag‘i yayloqlarg‘a
            borduk. Necha kun ul navohida o‘z ishimizga hayron,
            borur-turarimizni bilmay, sargardon o‘tkarildi. Bir kun ushbu erda
            ekanda, Xoja Abulmakorimkim, bizningdek jaloyi vatan bo‘lub
            sargardon edi, meni ko‘ra keldi. Borur, turar erimizdin va qilur
            qilmas ishimizdin isti’lom va istifsor qilib, mutaassir bo‘lub,
            bizning holimizg‘a riqqat qilib, fotiha o‘qub bordi. Manga ham
            bisyor ta’sir qildi, riqqat qildim. Ushbu kun kech namozi digar, bu
            xud daraning oyog‘idin bir otliq kishi paydo bo‘ldi. Ali Do‘st
            tag‘oyining navkari ekandur. Yo‘lchuq otliq. Bu mazmun bila
            yiboribturki, agarchi mendin azim gunohlar sodir bo‘ldi, vale umidim
            borkim, inoyat qilib gunohimni (60 b) bag‘ishlab, bizga mutavajjih
            bo‘lsalar. Marg‘inonni topshurub bir nav’ qulluq va xizmatkorliq
            qilg‘aymen, gunohim arib hijobim raf’ bo‘lg‘ay. Mundoq mutahayyirliq
            va sargardonliqta bu xabar kelgan bila hech andisha va tavaqquf
            qilmay, o‘shal zamon-o‘qkim, oftob o‘lturur chog‘ edi, Marg‘inong‘a
            ilg‘or tariqa bila mutavvajjih bo‘ldum. Bu er bila Marg‘inon orasi
            taxminan yigirma to‘rt-yigirma besh yig‘och bo‘lg‘ay edi, ul kecha
            tong otquncha va ul kuni namozi peshingacha hech erda tavaqquf
            qilmay yuruldi. Namozi peshin Xo‘jandning Tangob otliq kentiga
            tushuldi. Ot sovuturib, otg‘a bo‘g‘uz berib, tun yarmi, naqora
            vaqtida Tangobdin otlanildi. Ul kecha tong otkuncha va ul kuni oftob
            botkuncha va yana kechasi tongdin burunroq Marg‘inonning bir
            yig‘ochig‘a etganda Vaysbek va ba’zilar taraddud qilib arzg‘a
            etkurdilarkim, Ali Do‘st ne nav’ yomonliq qilg‘on kishidur, orada
            bir navbat, ikki navbat kishi bormay va kelmay, guftugo‘ va axdu
            shart bo‘lmay, ne e’timod bila boradurbiz? Filvoqi’ taraddudlarining
            vajhi bor edi. Bir zamon turub kengash qilduq, oxir munga qaror
            toptim, bu taraddudlarning agarchi vajhi bor, vale (61 a) mundin
            burunroq kerak edi. Uch kecha va kunduz tinmay, tavaqquf kilmay
            yigirma to‘rt-yigirma besh yig‘och yo‘lni kelduq ne otta majol
            qolibtur va ne kishida. Bu erdin ne nav’ yonilg‘ay, yonib ham
            qaysarig‘a chikilg‘ay? Chun muncha kelibturbiz bormoq kerak. Hech
            nima Tengrining xostidin o‘zga bo‘lmas. So‘zni munga qo‘yub tavakkul
            qilib tebraduk. Sunnat vaqti erdikim, Marg‘inon qo‘rg‘onining
            eshigiga keldim. Ali Do‘st tag‘oyi darvozaning orqasida turub,
            darvozani ochmay, ahd iltimos kildi. Ahd va shart qilg‘ondin so‘ng
            darvozani ochib, darvoza orasida mulozamat qildi. Ali Do‘stni
            ko‘rgandin so‘ng, qo‘rg‘on ichida bir munosib havlida tushuldi.
            Mening birla bo‘lg‘on kishi ulug‘-kichik ikki yuz qirq kishi edi.
            Uzun Hasan va Sulton Ahmad Tanbal viloyat eliga bisyor zulmlar
            o‘tkarib, yomon maosh qilib edilar. Viloyat eli tamom meni tilar
            edilar. Marg‘inong‘a kirgandin ikki-uch kun so‘ng Qosimbekka
            Pashog‘ariydin va yangi navkar bo‘lg‘onlardin va Ali Do‘st bekning
            navkarlaridin yuzdin ko‘prak kishi ko‘shub, Andijonning janub
            tarafidag‘i tog‘ el (61 b) lariga, misli Ashporiyon va To‘rukshoron
            va Chakrak va ul navohilarg‘a yiborildikim, istimolat bila yo zo‘r
            bila ellarni kelturgay. Ibrohim soruni va Vays Log‘ariyni va Saydi
            Qaroni Axsi tarafig‘a yuzga yovuq kishi bila yiborildikim, Xo‘jand
            suyini kechib, ul yuzdagi qo‘rg‘onlar bila tog‘ ellarini har tavr
            qilib bizga boqturg‘aylar. Bir necha kundin so‘ng Uzun Hasan va
            Sulton Ahmad Tanbal Jahongir mirzoni olib, nekim bo‘lg‘on sipohiy va
            mo‘g‘ulni yig‘ib, Andijon va Axsining cherikka chiqor kishisini
            cherikka chiqarib, Marg‘inonni qabamoq doiyasi bila Marg‘inonning
            bir shar’isida sharq sari Sapon otliq kentga kelib tushtilar.
            Bir-ikki kundin so‘ng yasab, yarog‘lanib Marg‘inonning mahallotig‘a
            keldilar. Bovujudikim, Qosimbek va Ibrohim soru va Vays Log‘ayriy
            boshliqlarni ikki tarafiga ilg‘or yiborilib edi, mening bila bir
            necha ma’dudi qolib edi, bo‘lg‘on yigitlar yasanib chiktilar.
            Mahallottin ilgari kelgani qo‘ymadilar. Ul kuni Xalil chuhrayi
            dastorpech yaxshi yurub, iligi ishga etti, kelib hech ish qila
            olmadilar. Yana ikkilay (62 a) qo‘rg‘on yovug‘ig‘a kelmadilar.
            Qosimbekkim, Andijonning janubiy tog‘larig‘a borib edi. Ashporyon va
            To‘ruqshoron va Chakrak va ul navohidag‘i tog‘ va tuzdagi raiyat va
            aymoq tamom kirdilar. Sipohiydin ham biror-ikirar bizga qochib kela
            boshladilar. Ibrohim soru va Vays Log‘ariy boshliqlarg‘akim, Axsi
            tarafig‘a suvdin o‘tub borib edilar. Pop qo‘rg‘oni va yana bir-ikki
            qo‘rg‘on kirdi. Uzun Hasan va Tanbal zolim va fosiq va kofirvash
            ellar edi, raiyat va viloyat bulardin bisyor og‘rib edilar. Axsi
            ulug‘laridin Hasan dekcha jamoati bila va yana Axsining bir pora
            lavand va avboshni barin qilib, qarotayoq qilib, Axsining tosh
            qo‘rg‘onidag‘ilarni zarbi rost arkka tiqib, Ibrohim soru va Vays
            Log‘ariy va Saydi Karo boshlig‘larni tilab, Axsining tosh
            qo‘rg‘onig‘a kiyurdilar. Sulton Mahmudxon, Banda Ali va Xdydar
            ko‘kaldoshni va Hoji G‘ozi mang‘itnikim, o‘shul fursatta
            Shayboniyxondin qochib xon qoshig‘a kelib edi, yana barin tuman
            beklari bila bizga ko‘mak ta’yin qilib edi, ushbu mahalda keldilar.
            Bu xabar Uzun Hasang‘a etib, bepoy bo‘lub, rioyat (62 b) qilg‘on
            navkarlarini va o‘bdon yigitlarini Axsining arkiga ko‘mak ta’yin
            qilib yibordi. Sahar vaqti daryo yoqasig‘a ettilar. Bizning cherik
            va mo‘g‘ul cheriki xabar topib, bir pora kishini ot
            yalang‘ochlanturub, suvdin kechurdilar, ko‘mak kelganlar oldarab
            kemani yuqori tortmay kechgan eridin-o‘q qo‘yaberdilar. Qo‘rg‘ong‘a
            o‘ta olmay quyi tushtilar. Bizning cherik va mo‘g‘ul cheriki
            tush-tushdin ot yalang‘ochlab kira boshladilar. Kemadagilar hech
            urusha olmadilar. Qorlug‘och baxshi Mo‘g‘ulbek o‘g‘lonlaridin birni
            tilab iligini tutub chopqulab o‘lturdi. Ne foydakim, ish andin o‘tub
            edi. Aksar kemadagilarning o‘lumga bormog‘iga bu harakat sabab
            bo‘ldi, bir zamonda daryodag‘ilarni ariq olib, borini qirdilar. Uzun
            Hasanning mo‘tabar kishilaridin Qorlug‘och baxshi edi, Xalil devona
            edi, Qozi Gulom edi. Bulardin bir Qozi Gulom qulluq bahonasi bila
            xalos boldi. Yana mutabar yigitlaridin Sayyid Alikim, holo mening
            qoshimda moʻtabardur. Yana Xaydarquli, yana Qulika Koshgariy
            etmish-seksan obdon yigittin ushbu besh-olti ma’dudi besh xalos (63
            a) bo‘lmadi. Bu xabarlarni eshitib, Marg‘inon navohisida o‘ltura
            olmay Andijon sarig‘a buzulg‘on yo‘sunluq etib ko‘chtilar. Andijonda
            Nosirbekni qo‘yub edilarkim, Uzun Hasanning eznasi edi. Agar soniysi
            bo‘lmasa, solisi xud ne so‘z edikim, bor edi. Sohibtajriba kishi
            edi, mardonalig‘i ham bor edi. Bu kayfiyatlarni bilib, alarning
            bebunyodlig‘ini ma’lum qilib, Andijon qo‘rg‘onini berkitib, manga
            kishi yibordi. Bular Andijong‘a etganda qo‘rg‘on berkiganini ma’lum
            qilib, so‘zlari bir-biriga qovusholmay buzulub Uzun Hasan ko‘chiga
            Axsi sari torti. Sulton Ahmad Tanbal o‘z viloyatig‘a — O‘shg‘a
            bordi. Jahongir mirzoni bir necha ichkilari va yigitlari Uzun
            Hasandin olib qochib, Tanbalg‘akim, xanuz O‘shg‘a etmaydur edi,
            borib qo‘shuldi-lar. Andijonning berkigan xabari manga keldi, hech
            tavaqquf qilmay, Marg‘inondin oftob chiqa otlanib, tush kaytib
            erdikim, Andijong‘a keldim. Nosirbekni va o‘g‘lonlarinikim, Do‘stbek
            va Mirimbek bo‘lg‘ay, ko‘rub, so‘rub inoyat va shafkatdin umidvor va
            sarafroz qildim. Ota viloyatikim, ikki yilg‘a yovuqlashib (636)
            erdikim, ilikdin chiqib edi, Tengri inoyati bila zulqa’da oyida sana
            904 da yana muyassar va musahhar bo‘ldi. Sulton Ahmad Tanbalkim,
            Jahongir mirzo bila qatilib, O‘sh sari tortib edi, O‘shka kirgach,
            O‘shda ham qiziloyoq qarotayokq qilib, zarbi rost ura-ura O‘shdin
            qovlab, qo‘rg‘onni bizning uchun saxlab, bizga kishi yibordilar.
            Jahongir va Tanbal bir necha ma’dudi bila sarosimavor borib
            O‘zgandga kirdilar. Uzun Hasankim, Andijong‘a kira olmay, Axsi
            tarafig‘a borib edi, xabar keldikim, borib Axsining arkiga kirmish.
            Chun sardor va sarfitna bu edi, bu xabar kelgach, Andijonda
            to‘rt-besh kundin ortuq tavaqquf qilmay, Axsi azimati qilduk.
            Axsig‘a etgach chora qila olmay, ahd va amon tilab, qo‘rg‘onni
            topshurdi. Bir necha kun Axsida turub, Axsi va Koson va ul yurtning
            ish-kuchini zabt va saranjom qilib, ilg‘or kelgan mo‘g‘ul beklariga
            ruxsat berib, Uzun Hasanni ko‘ch va mutaallikdari bila olib
            Andijong‘a kelildi. Axsida Qosim Ajabnikim, ichki chargasida edi,
            ollimda beklik martabasig‘a etib edi, oriyati qo‘yuldi. Chun ahd
            qililib edi, jon va molig‘a zarar va nuqson tegurmay Qorategin yo‘li
            bila Hisor sari (64 a) ijozat berildi. Bir necha ma’dudi bila
            Hisorg‘a bordi. O‘zga tamom navkarlari ayrilib qoldilar. Bu
            fataratlarda bizga taalluq elni va Xoja Qozi va mutaalliklarini
            tutqon va talag‘on bular edilar, ba’zi beklar bila ittifoq qilib,
            so‘zni munga qo‘ydikkim, muncha jo‘g‘ulluq va buzuqchilik qilg‘on va
            muncha bizga taalluq mo‘min va musulmonni tutqon va talag‘on bu
            jamoat edilar. O‘zlarining beklariga ne vafo qildilarkim, bizga vafo
            qilg‘aylar, bularni tuttursak va talatsak ne ayb bo‘lg‘ay? Bataxsis
            bizning ko‘zimizning o‘trusida bizing otimizni minib, bizing
            to‘numizni kiyib, bizing qo‘yumizni eb yurugaylar, munga xud kim
            tahammul kilg‘ay? Agar tarahhum qilib tutturulmasa, yo talatilmasa,
            bizing bila qazoqliklarda va mehnatlarda bo‘lg‘on jamoatning hozir
            tanig‘on mollarig‘a bori farmon bo‘lsakim, iliklariga kirsa,
            ushmuncha bila qutulsalar, minnatlar tutsalar kerak. Filvoqi’,
            ma’qul ko‘rundi. Farmon bo‘ldukim, bizing bila bo‘lg‘onlar tanig‘on
            nimalarini olsunlar, agarchi ma’kul va muvajjah edi, bir nima shitob
            bo‘lmish. Jahongir mirzodek muzi yonimizda o‘lturub, elni (64 6)
            mundoq hurkutmoqning hech ma’nisi yo‘q edi. Mulkgirlikda va
            mamlakatdorliqta agarchi ba’zi ishlar zohirda ma’kul va muvajjah
            ko‘runur, vale har ishning zaminida yuz ming mulohaza vojib va
            lozimdur. Ushbu bir bemulohaza hukm qilg‘onimizdin ne miqdor sho‘r
            va fitnalar qo‘pti. Oxir Andijondin ikkinchi navbat chikg‘onimizg‘a
            sabab ushbu betaammul hukm qilg‘onimiz bo‘ldi. Bu jihattin
            mo‘g‘ullar o‘zlariga dag‘dag‘a va tavahhum yo‘l berib, Rabotak
            o‘rchinidinkim, Ikki suv arosi ham derlar. O‘zgand tarafig‘a ko‘chub
            Tanbalg‘a kishi yibordilar. Mening onam qoshida ming besh yuz, ikki
            mingga yovuq mo‘g‘ul ulusidin bor edi. Yana Hisordin Hamza Sulton va
            Mahdiy Sulton va Muhammad dug‘lat alar bila ushmuncha chog‘liq
            mo‘g‘ul kelib edi. Hamisha yomonliq va buzuqchilik mo‘g‘ul ulusidin
            bo‘la kelgandur. Ushbu tarixkacha besh navbat mening bila
            yog‘iqtilar. Andoq emaskim, mening bila bemunosabatliq jihatidin
            yog‘iqmish bo‘lg‘aylar. Mundoq harakotlarni o‘z xonlarig‘a muqarrar
            qildilar. Bu xabarni Sultonquli chinoqkim, otasi Xudoyberdi bo‘qoqni
            (65 a) mo‘g‘ullar orasida rioyat qilib erdim, otasi burunroq o‘lub
            edi o‘zi mo‘g‘ullar bila bo‘lur edi, kelturdi. Yaxshi bordi, o‘z el
            va ulusidin ayrilib, bu xabarni etkurdi. Agarchi munda yaxshi bordi,
            vale so‘ngra andoq qaboxatlar qildikim, yuz muningdek xizmat bo‘lsa
            yopqay. Nechukkim, mazkur bo‘lg‘usidur. So‘nggi kabohatlari ham
            mo‘g‘ulluqning natijasidin edi. Bizga xabar kelgach, beklarni yig‘ib
            mashvarat qilildi, beklar arzg‘a etkurdilarkim, bu juzviy ishdur,
            podshoh otlonmoqi ne extiyoj? Qosimbek jami’ beklarni va cherikni
            boshlab borsun. So‘z munga qaror topti. Sahl tuttilar, bu ra’y
            g‘alat ekandur. Bu kuni Qosimbek beklarini va cherikni boshlab
            chiqti. Oralag‘uncha Tanbal xud kelib, mo‘g‘ullarg‘a qo‘shulg‘on
            ekandur. Tonglasi erta bila Ilamish daryosining Yassi kechit otliq
            guzarini o‘tgach-o‘q ro‘baro‘ bo‘lurlar, yaxshi chopqulashurlar.
            Qosimbek o‘zi Sulton Muhammad arg‘un bila ro‘baro‘ bo‘lub, ikki-uch
            navbat chopqulab bosh chiqorg‘ali qo‘ymas. G‘alaba yigitlar
            chopqulashurlar, oxir shikast toparlar. (65 b) Qosimbeq Ali Do‘st
            tag‘oyi, Ibrohim soru, Log‘ariy, Saydi Qaro yana uch-to‘rt bek va
            ichki-din chiqtilar. O‘zga aksar beklar va ichkilar ilikka
            tushtilar. Ilikka tushgan beklar va ichkilardin Ali Darveshbeq Mirim
            Log‘ariy, To‘qabek Tog‘ayibeq Muhammad Do‘st, Ali Do‘st, Mirshoh
            qavchin, Mirim Devon bu urushta ikki yigit tavri chopkulashurlar.
            Bizning soridin Ibrohim soruning inilaridin Samad otliq, alar
            soridin Hisoriy mo‘g‘ullardin Shahruvor otliq ro‘baro‘ bo‘lurlar.
            Shahruvor, andoq choparkim, dubulg‘adin o‘tub, Samadning boshig‘a
            qilich xeyli o‘lturur. Bovujudi bu zaxm Samad andoq choparkim,
            Shahruvorning boshidin kafi dastcha parcha so‘ngakni qilich olib
            ketar. Shahruvorning dubulg‘asi yo‘q ekandur. Shahruvorning boshini
            o‘ydilar, yaxshi bo‘ldi. Samadning boshini o‘yar kishi yo‘q edi.
            Uch-to‘rt kundin keyin o‘shul zaxm bila-o‘h bordi. Qazoqliklardin va
            falokatlardin xalos bo‘lub, yangla viloyat olg‘on mahalda ajab
            bevaqt shikast edi. Qanbar Ali mo‘g‘ulkim, bir rukni a’zam ul edi,
            Andijonni olg‘on chog‘da viloyatig‘a borib (66 a) edi, yo‘q edi.
            Ushmuncha bila Tanbal Jahongirni olib kelib, Andijonning bir
            shar’isi Pushtayi Ayshning oldig‘a o‘langga tushti. Bir-ikki qatla
            Childuxtaron bila yasab, Pushtayi Ayshning domanasig‘a keldi.
            Bizning yigitlar mahallot va bog‘ottin tashqari-o‘q yasab chiqtilar,
            ilgari kela olmadi, domanadin-o‘q nari yondi. Ushbu navohig‘a
            kelganda tushgan beklardin Mirim Log‘ariyni va To‘qani o‘lturdi. Bir
            oyg‘a evuq bu tegrada o‘lturub hech ish qila olmadi. O‘sh sarig‘a
            boqa yondi. O‘shni Ibrohim sorug‘a berilib edi, aning kishisi anda
            edi, O‘shni berkittilar. Vaqoi’i sanayi hamsa va tis’a mia
            Viloyotning otliq va yayoq cheriklariga qadag‘a bila tavochilar va
            muhassillar yiborildi. Qanbar Alig‘a va yana harne viloyatlarg‘a
            borg‘on cheriklarga ehtimom bila tavochilar chopturub, to‘ra va
            ketmon va boltu va nekim bo‘lg‘on cherik masolih va asbobig‘a
            ehtimomliq muhassillar ta’yin qilildi. Viloyattin cherikka kelur
            otliq va yayokni surub, ul taraf ish-kuchga borg‘on navkar va
            sipohiyni yig‘ishturub, Tengriga tavakkul qilib, muharram oyi (6 b
            b) ning o‘n sekkizida Hofizbekning chorbog‘ig‘a safar qildim.
            Bir-ikki kun chorbog‘da turub, qolg‘on asbob va olotni tayyor va
            mukammal qilib, O‘sh sori muholiflarning ustiga barong‘or va
            javong‘or va g‘ul va xirovul va otliq-yayoqni yasab, yasol bila-o‘q
            mutavajjih bo‘lduk. O‘shqa yaqin etgan mahalda xabar topildikim,
            muholiflar O‘sh navohisida tura olmay, Raboti Sarhang o‘rchini
            sarig‘akim, O‘shning shimolidur tortmish. Ul oxshom Lotkand kentta
            tushuldi. Tonglasi yasab O‘shdin o‘tganda xabar keldikim, muxoliflar
            Andijon sari bormish, biz ham O‘zgand ustiga mutavajjih bo‘lduk.
            O‘zumizdan ilgarrak O‘zgand navohisini chopqali chopqunchi oyirduk.
            Muxoliflarkim, Andijong‘a borurlar, kecha bila xandakka kirib
            fasilg‘a shotu qo‘yar chog‘da qo‘rg‘ondag‘ilar tuyarlar. Hech ish
            qilalmay yondilar. Bizning chopqunchi ham borib O‘zgand
            navohisinikim chopar, oncha nima iliklariga tushmay yonib keldilar.
            O‘sh qo‘rg‘onlaridin Mozu qo‘rg‘onidakim, ul orada rustliq bila
            mashhur qo‘rg‘ondur, Tanbal inisi Xalilni ikki yuz-ikki yuz ellik
            kishi bila qo‘yub, (67 a) ul qo‘rg‘onni berkitib edi, yonib kelib
            Mozu qo‘rg‘onig‘a urush solib zo‘r kelturduk. Mozu qo‘rg‘oni xeyli
            rust qo‘rg‘ondur, shimol sarikim, soydur, xeyli baland voqi’
            bo‘lubtur. Agar soydin o‘q otsalar shoyadkim, fasilg‘a etgay. Obduzd
            ushbu tarafda voqi’ bo‘lubtur. Qo‘rg‘ondin quyig‘a boqa ko‘chadek
            ikki tarafdin fasil qo‘porib kelturub suvg‘a etkurubturlar. Pushta
            taraflari xandaktur. Soyg‘a yovuq uchun soy toshlaridin uluq-uluq
            qazondek toshlar qo‘rg‘ong‘a chiqarib edilar. Ul mikdor ulug‘
            toshlarikim, Mozu qo‘rg‘onida ottilar, ushmuncha qo‘rg‘on urushi
            bo‘lub hech qo‘rg‘ondin mundoq toshlar otmadilar. Abdulquddus
            ko‘hbur Kattabekning og‘asi fasil tubig‘a chiqib edi, fasildin andow
            tosh urdilarkim, hech eri tegmay durust muallaq oshib, o‘shandoq
            baland erdin qo‘rg‘onning xokrezining tubigacha yumalana-yumalana
            keldi. Vale hech bo‘sha-madi. Ushal zamon-o‘q otlanib yurudi. Dutahi
            Obduzdda Yorali Bilolning boshig‘a bir zarb tosh urdilar, boshini
            oxir o‘ydilar. Qalin kishi tosh bila (67 6) zoyi’ bo‘ldi. Sabohikim,
            urush solildi, choshtgohdin burunroq Obduzd olildi. Oxshomg‘acha
            urush edi. Obduzdkim olildi, bo‘ldura olmay tonglasig‘a amon tilab
            chiqtilar. Tanbalning inisi Xalil boshliq etmish-sakson-yuz o‘bdon
            kishini band qilib, Andijong‘a yibo-rildikim, extiyot bila
            saxlayg‘aylar. Bizing ham beklarimiz va ichkilarimiz va o‘bdon
            kishilari-miz alarning bandig‘a tushub edi. Bu ish tavre voki’
            bo‘ldi. Mozuni olib kelib Ushning kentlaridin Unju To‘ba degan
            kentta tushuldi. Ul tarafdin Tanbal Andijondin yonib Raboti Sarhang
            o‘rchini kentlaridin Obixon degan erga tushti. Bu ikki cherikning
            orasi bir yig‘och yo‘l bo‘lg‘ay edi. Bu fursatta Qanbar Ali
            behuzurluq jihatidin O‘shka bordi. Bir oy-kirq kungacha o‘lturuldi,
            urush bo‘lmadi. Vale har kunda bizing oshliqchi va alarning
            oshliqchisi otqulashurlar edi. Bu muddatta kechalar o‘rdu girdini
            mahkam ehtiyot qililur edi. Xandaq qozilur edi. Xandaq bo‘lmag‘on
            erda shox tutulur edi. Bo‘lg‘on sipoxiy tamom yarog‘lanib, xandaq
            yoqasig‘a chikarlar edi. Bovujudi (68 a) muncha ehtiyot har
            uch-to‘rt kunda kecha bila cherikda bir g‘avg‘o va suron chiqar edi.
            Bir kun oshliqchining ilayiga Sayyidbek tag‘oyi borib edi,
            g‘animning kishisi zo‘rroq kelib, bayakbor urush asnosida
            Sayyidbekni oldilar. Ushbu yil Xisravshoh Balx ustiga cherik borur
            hayoli bila Boysunqur mirzoni tilab, Qunduzg‘a kelturub, Balx ustiga
            otlandi. Avbojka etgan chog‘da Xisravshoh badbaxt kofiri ne’mat
            saltanat dag‘dag‘asi bilakim, saltanat andog‘ nokas, behunarlarga ne
            nav’ etgay! Ne asl, ne nasab, ne hunar: ne hasab, ne tadbir, ne
            shujoat, ne insof, ne adolat! Boysunqur mirzoni beklari bila tutub,
            Boysunqur mirzog‘a kerish solib, muharram oyining o‘ni erdikim,
            mundoq xushtab’ va purfazilat va hasab va nasab bila orosta
            podshoxzodani shahid qildi. Beklari va ichkilaridin ham bir nechani
            o‘lturdi. Valodat va iasabi: valodati sekkiz yuz sekson ikkida,
            Hisor viloyatida edi. Sulton Mahmud mirzoning ikkinchi o‘g‘lidur,
            Sulton Mas’ud mirzodin kichik, Sulton Ali mirzo va Sulton Husayn va
            Sulton Vays mirzodinkim, Xon mirzo bila mashhurdur, ulug‘. Onasi
            Pashabegim edi. Shakl (68 b) va shamoiili: ulug‘ ko‘zluk, ko‘ba
            yuzluq, o‘rta bo‘yluq turkman chehraliq, malohatliq yigit edi. Axloq
            va atvori: adolatpesha va odmi va xushtab’ va fazilatliq podshoxzoda
            edi. Ustodi Sayyid Mahmud shiiy ekandur. Bu jihattin Boysunqur mirzo
            ham mat’un edi. So‘ngra dedilarkim, Samarqandta ul yomon aqidadin
            yonib, pok e’tiqod bo‘lubtur. Xeyli chog‘irg‘a xirsi bor edi.
            Chog‘ir ichmas mahalda namoz o‘tar edi. Saxovati va baxshishi
            e’tidol bila edi. Nasxta’liq xatini xeyli xo‘b bitir edi.
            Naqqoshlikda ham iligi yomon emas edi. She’rni ham tavre aytur edi.
            «Odiliy» taxallus qilur edi. She’riy devon tartib qilg‘uncha
            bo‘lmaydur edi. Bu matla’ aningdurkim: Soyavor az notavoni jo-bajo
            meo‘ftam, Gar nagiram ro‘i devore zi po meo‘ftam. Samarqandta
            Boysunqur mirzoning g‘azallari oncha shoyi’durkim, kam uy bo‘lg‘ay
            erdikim, mirzoning ash’ori ul uyda bo‘lmag‘ay edi. Masoflari: ikki
            masof urushti. Bir qatla Sulton Mahmudxon bila. Avval taxtg‘a
            o‘lturg‘onida Sulton Mahmudxon Sulton Junayd barlos va ba’zining
            ig‘vo va angizi jihatidin Samarqand olmoq (69 a) doiyasi bila cherik
            torrib, Oqko‘taldin o‘tub, Raboti So‘g‘d va Kanboy navohisig‘a
            keldi, Boysunqur mirzo Samarqandtin chiqti. Kanboyda urushub yaxshi
            bosti. Uch-to‘rt ming mo‘g‘ulning bo‘ynig‘a urdurdi. Haydar
            ko‘kaldoshkim, xonning hall va aqdi edi, bu urushda o‘ldi. Yana bir
            martaba Buxoroda Sulton Ali mirzo bila urushub mag‘lub bo‘ldi.
            Viloyoti: otasi Sulton Mahmud mirzo Buxoroni berib edi. Otasidin
            so‘ng otasining beklari yig‘ilib, ittifoq bila Samarqandta podshoh
            qildilar. Buxoro ham necha mahalg‘acha muning devonig‘a dohil edi.
            Tarxonlar yog‘iylig‘idin so‘ng aning tasarrufidin chiqti. Men
            Samarqandni olg‘onda Xisravshoxg‘a torta bordi. Xisravshoh Hisorni
            olib berdi. Andin hech avlod qolmadi. Xisravshohqa kelgan mahalda
            obog‘asi Sulton Xalil mirzoning qizini oldi. O‘zga xotun va g‘umasi
            yo‘q edi. Andoq istiqbol bila saltanat qilmadikim, bir kishini o‘z
            elidin ulg‘aytib mu’tabar bek qilmish bo‘lg‘ay. Beklari
            ota-obog‘asining- (69 b) o‘q beklari edi. Boysunqur mirzoning
            voqi’asidin so‘ng Sulton Ahmad qaravul Ko‘chbekning otasi,
            og‘a-inisi va ko‘ch va mutaalliqlari bila Qorategin viloyatidin
            chiqib, bizni deb keldi. Qanbar Alikim, O‘shda behuzur edi,
            behuzurlikdin qo‘pub ul ham keldi. Mundoq mahalda g‘ayb ko‘magi
            Sulton Ahmad qaravul jamoati bila kelib, qotilg‘onni shugun tutub,
            sabohi-o‘q g‘anim ustiga yasab yuruduk. Obixonda turush bermay,
            yurtidin ko‘chti. Ba’zi chodir va gilem va partoldek nimalari cherik
            eliga tushti. Kelib aning yurtig‘a tushtuk. Ushbu oxshomi Tanbal
            Jahongirni olib, o‘ng yonimizdin evrulub Xo‘bon degan kentgakim,
            Andijon sari yonimizda bizdin uch yig‘och bo‘lg‘ay edi, kelib kirdi.
            Ertasiga biz ham barong‘or, javong‘or, g‘ul, xirovulni tartib qilib,
            kiyim kiyib, yarog‘lanib, yasol yasab, to‘ra ko‘targan yayoklarni
            olimizg‘a so¬lib, g‘anim ustiga yurudik. Bizning barong‘or Ali Do‘st
            tag‘oyi edi, tavobii bila. Javong‘or Ibrohim soru va Vays Log‘ariy,
            Saydi Qaro, Muhammad Ali mubashshir, Xoja (70 a) Kalonbekning og‘asi
            Kichikbek, yana ba’zi ichkilar; Sulton Ahmad qaravulni va Ko‘chbekni
            og‘a-inilari bila javong‘org‘a bitildi. Qosimbek g‘ulda mening
            qoshimda edi. Irovul Qanbar Ali va yana ba’zi ichkilar edi.
            Xo‘bonning sharqi-janub tarafidan Saqo otliq kentdakim, Xo‘bondin
            bir shar’iy bo‘lg‘ay, etishib edukkim, g‘anim kishisi Xo‘bon
            kentidin yasab chiqti. Biz ham ildamroq-o‘q yuruduk. Hazm va
            ehtiyotni mar’i tutub, to‘ra yayokkim, tartib qililib edi, muqobala
            bo‘lur mahalda keyin-o‘q qoldilar. Tengri inoyati bila alarg‘a hech
            etiyoj bo‘lma-di. Etgan bila burunroq bizing javong‘or kishi-si
            aning barong‘ori bila ilik olishti. Xoja Kalonning og‘asi Kichikbek
            anda yaxshi chopku-lashti. Muhammad Ali Mubashshir ham Kichik-bektin
            so‘ngra chopkulashti. Ushmuncha bila tob keltura olmay, yog‘iy
            krchti. Barong‘or bila iro-vulga pesho-pesh urush etmadi. Kalin
            yigitlar-ni kelturdilar. Bo‘yunlarig‘a, buyurdikkim, urdi-lar.
            Bizning beklar Krsimbek va Ali Do‘stbek ko‘pragi Ali Do‘st hazm va
            sardorlig‘ini rioyat qilib, qovg‘unchini (70 b) yiroq yiborgali
            maslahat ko‘rmadilar. Bu jihattin qalin kishisi ilikka tushmadi.
            Xo‘bon kentiga-o‘q tushtuk. Mening avval masof urushi urushqonim
            ushbu edi. Tengri taolo o‘z fazl va karami bila fath va zafar ro‘ziy
            qildi. Shugun tuttuk. Tonglasig‘a-o‘q otamning onasi mening ulug‘
            onam Shoh Sultonbegim Andijondin keldi. Bu xayol bilakim, Jahongir
            agar ilikka tushgan bo‘lsa, darxost kilg‘ay. Chun qish yovuqlashib
            edi, yozida oshlikq-to‘luk qolmaydur edi. O‘zgand ustiga borurni
            maslahat ko‘rmay, Andijong‘a murojaat kilildi. Necha kundin so‘ng
            kengashib, so‘zni munga qaror berildikim, Andijonda qishlamokdin
            g‘anim kishisiga hech zarar va osibe etmas, balki o‘g‘urluq va
            qazoqliq bila kuchlanmagining ehimoli bordur bir erda qishlamoq
            kerakkim, cherik eli oshliqsizlikdan ojiz bo‘lmag‘ay va g‘anim
            kishisiga ham qabal yo‘sunluq ojizlig‘i bo‘lg‘ay. Bu maslahat uchun
            Rabotak o‘rchinidakim, bu Rabotak o‘rchinini Ikki suv orasi ham
            derlar, Armiyon va No‘shob navohisi (71 a) da qishlamoq xayoli bila
            Andijondin ko‘chub, mazkur bo‘lgan kentlarning navohisig‘a kelib
            qishloq solduk. Bu navohi yaxshi ovloq erlar bo‘lur. Ilamish
            daryosining yakinidag‘i qalin changallarda bo‘g‘u, maral va to‘ng‘uz
            ko‘p bo‘lur. Ushoq-ushoq changallarida qirg‘ovul va tovushqon qalin
            bo‘lur. Pushtasida tulkusi bisyor bo‘lur, va rangin bo‘lur, tulkusi
            o‘zga erning tulkusiga boqa yuguruk bo‘lur. Bu qishlokda ekanda har
            ikki-uch kunda ovg‘a otlanur erdim. Ulug‘ changallarni o‘rtab,
            bo‘g‘u-maral ovlar eduk. Ushoq changallariga charga solib,
            qirg‘ovulg‘a qush solib kezlar eduk. Qirg‘ovullari bexad semiz
            bo‘lur. To ul qishlokta eduk, qirg‘ovul eti farovon edi. Ushbu
            qishloqta ekanda Xudoyberdi tug‘chikim, yangi rioyat qilib bek qilib
            edim, ikki-uch qatla tushub, Tanbalning qazog‘ini bosib, boshlar
            kesib kelturdi. Andijon va O‘sh navohisidin ham qazoq yigitlar
            ayyorliq bila tinmay borib, ilkilarin surub, kishilarni o‘lturub,
            bisyor ojiz qildilar. Agar ul qishni o‘shul qishloqta o‘tkarilsa
            edi, ko‘proq ehtimoli bu erdikim, (71 b) yozg‘acha urushsiz-o‘q
            buzulg‘aylar edi. Ushmundoq g‘animni zabun va ojiz qilg‘on mahalda
            Qanbar Ali viloyatig‘a bormoqqa ijozat tiladi. Har necha bu
            hisoblarni xotir nishon qilib, man’ qilildi, ko‘prak jahl qildi.
            Ajab engil va bemoska mardak edi. Zarurat bo‘ldi, viloyatig‘a ijozat
            berildi. Burun viloyati Xo‘jand edi. Bu navbat Andijonni olg‘onda
            Isfara va Kandibodomni ham anga berildi. Bizing beklar orasida qalin
            viloyatliq va ko‘p navkarlik Qanbar Ali edi. Hech kimning navkari va
            viloyati oncha emas edi. Qirq-ellik kun ul qishloqta eduk. Qanbar
            Alining takribi bila ba’zi cherik eliga ham ruxsat berildi. O‘zumiz
            ham Andijong‘a kelduk. Bu muddattakim qishloqta va Andijonda eduq
            Tanbalning kishisi tinmay xon qoshig‘a Toshkandga borur edi va kelur
            edi. Ahmadbekkim, xonning o‘g‘li Sulton Muhammad sultonning bek
            atkasi va xon-ning ulug‘ rioyat kilg‘on begi edi, Tanbalning tuqqon
            obog‘asi edi, Bek Telbakim, xonning eshikog‘asi edi, Tanbalning
            tuqqon og‘asi edi, bora-kela xonni barin kildilarkim, Tanbalg‘a
            ko‘mak yiborgay, ko‘makdin burunroq Bek (72 a) Telba¬kim, to tug‘ub
            edi, Mo‘g‘ulistonda edi, mo‘g‘ul orasida ulg‘ayib edi, viloyatqa
            kirmaydur edi, viloyat podshohlarig‘a xizmat qilmaydur edi,
            xonlarg‘a-o‘q xizmat qilib edi, ko‘ch va ahlu ayolini Toshkandta
            qo‘yub, o‘zi kelib inisi Tanbalg‘a qo‘shuldi. Bu fursatta ajab
            hodisa dast berdi. Qosim Ajabnikim, Axsida oriyati qo‘yulub edi,
            oz-og‘loq, qazoq keyinicha chiqib, kavlab Bichrota bila Xo‘jand
            suyidin o‘tarda Tanbalning qalin kishisiga uchrab, ilikka tushti.
            Tanbal chun cherikimizning tarqog‘on xabarini topti va og‘asi Bek
            Telba xon bila so‘zlashib kelib edi, ko‘mak kelmakka mutaayyin
            mutayaqqin edi, O‘zgandtin otlanib, Ikki suv orasig‘a keldi. Ushbu
            asnoda Kosondin taxdshq xabar keldikim, xon Tanbalning ko‘magiga
            o‘g‘li Sulton Muhammad Xonikanikim, Sultonimg‘a mashhur edi,
            Ahmadbek bila ta’yin qilib, besholti ming cherik ko‘shubtur.
            Archakent yo‘li bila oshib kelib, Kosonni qabadilar. Biz dag‘i
            yirokdagi kishimizg‘a boqmay, hozir kishimiz bila betavaqquf
            kishning zarb sovug‘ida Tengriga tavakkul qilib, Andijondin Bandi
            Solor (72 b) yo‘li bila Sultonim bila Ahmadbekning ustiga otlanduq.
            Kechasi hech erda turmay, tun qotib sabohi Axsiga tushtuk. Ul oxshom
            mahkam qattiq sovuq edi. Andoqkim, ba’zining ilik-oyog‘in sovuq
            oldi. Ko‘p kishining kulokdari olmadek-olmadek qabarchug‘lanib edi.
            Axsida tavaqquf qilmay, Qosim Ajabning o‘runig‘a Yorak tag‘oyini ham
            oriyati qo‘yub, Koson ustiga o‘ttuk. Kosong‘a bir shar’i qolg‘onda
            xabar keldikim, Ahmadbek xabar topib, Sultonim bila buzulg‘on
            yo‘sunluq ildam yondi. Tanbal bizning otlang‘onimizni bilib,
            og‘asig‘a ko‘mak ilg‘ab keladur ekandur. Kun ikki Namoz orasi
            bo‘lg‘ay erdikim, Tanbalning qarosi Navkand soridin paydo bo‘ldi.
            Og‘asining mundoq engil kelganidin va bizning mundoq ildam
            etkanimizdin dong va mutahayyir bo‘lub tura qoldi. Biz dedukkim,
            Xudoy muni mundoq kelturdi, otining bo‘yni qotib kelibtur, yurub
            ilik qo‘shg‘ondin keyin Tengri rost keltirsa birisi chiqmas, Vays
            Log‘ariy va yana ba’zilar dedilarkim, kun kech bo‘lubtur, bu kun
            bo‘lmasa tongla (73 a) kayong‘a borg‘usidur. Saboh har qanda bo‘lsa,
            uchraturbiz, deb filhol ilik qo‘shmoqni saloh ko‘rmadilar. Ushmundoq
            qopuda kelgan g‘anim hech nav’ mutazarrir bo‘lmay ajrashti. Masal
            borkim, «Qopudag‘ini qopmasa, qarig‘uncha qayg‘urur.» B a y t:
            Korhoro ba vaqt boyad just, Kori bevaqt sust boshad, sust.
            Tonglag‘acha fursatni g‘animat tutub, kechasiga hech erda tushmay
            borib, Arxiyon qo‘rg‘onig‘a kirdilar. Ertasiga g‘animning ustiga
            yurub, topmay, so‘ngicha kelib, Arxiyon qo‘rg‘onini yovuq
            qabamoqning salohin topmay, bir shar’isida G‘aznayi Namangong‘a
            tushuldi. O‘ttuz-kirq kun biz bu yurtta eduk. Tanbal Arxiyon
            qo‘rg‘onida edi. Oz-oz kishi beridin borib, naridin kelib, ora
            yo‘lda otqulashib yonarlar edi. Bir kecha shabixun keldilar.
            O‘rduning tashqarisidin bir pora o‘q qo‘yub yondilar. O‘rdu girdini
            handaq qilib, shox tutub, ehtiyotlar qililib edi, hech ish qila
            olmadilar. Ushbu yurtta ekanda Qanbar Ali ikki-uch qatla (73 b)
            yomonlab viloyatig‘a bormoqchi bo‘ldi. Bir qatla xud otlanib, tebrab
            edi, ba’zi beklarni yiborib tashvishlar bila yondurduk. Bu asnoda
            Sayyid Yusuf Majamiy Sulton Ahmad Tanbalg‘a kishi yiborib, anga
            boqti. Andijon ko‘h poyalaridin Uyg‘ur Majam derlar, ikki
            ko‘hpoyadur, Sayyid Yusuf Majam aning ulug‘i edi, so‘ngralar eshikda
            tanimol bo‘lub edi. Ishi ulug‘luqtin o‘tub edi. Beklik dag‘dag‘a va
            da’vosi bor edi. Agarchi hech kim bek kilmaydur edi, ajab munofiq va
            beposhna mardak edi. Men ushbu navbat Andijonni olg‘ondin ushbu
            tarixkacha shoyadkim, ikki-uch qatla manga kirib Tanbalg‘a yog‘ikti
            ekin. Yana ikki-uch qatla Tanbalg‘a kirib, manga yog‘ikti ekin. Oxir
            yog‘iy bo‘lg‘oni ushbu edi. Aning bila el va ulus va aymoq xeyli bor
            edi. Tanbalg‘a qo‘shulmasun deb oralay otlanduk. Ora qo‘nub,
            Pishxoron navohisig‘a keldik. Pishxoron qo‘rg‘onig‘a Tanbalning
            kishisi kelib kirgan ekandur. Bizning ilg‘or beklari Ali Darveshbek
            va Ko‘chbek og‘a-inisi bila Pishxoron eshigiga borib, yaxshilar
            chopqulashtilar. Ko‘chbek og‘a inisi bila (74 a) yaxshilar bordilar.
            Iliklari aksari ishga tegdi. Pishxoronning bir shar’isida bir
            balandi ustida tushtuk. Tanbal Jahongirni olib Pishxoron qo‘rg‘onini
            orqay tushti. Uch-to‘rt kundin so‘ng bizing muxolif beklarkim, Ali
            Do‘st va Kanbar Ali sallox tavobi’ va lavohiqi bila bo‘lg‘aylar,
            yarash so‘zini orag‘a sola kirishtilar. Mening va mening
            davlatxonalarimizning bu yarashdin aslo ilm va xabarlari yo‘q edi va
            bizlar bu suratka aslo rizo bermas erduk. Chun ikki ulug‘ bek bu
            ikki mardak edi, agar bularning so‘ziga quloq solmay sulh bo‘lmasa,
            o‘zga ehtimollari ham bor edi. Zarurat bo‘ldi, bu yo‘sunluq sulh
            bo‘ldukim, Xo‘jand suvining Axsi tarafi viloyatlar Jahongir mirzog‘a
            taalluq bo‘lg‘ay, Andijon tarafi viloyatlar manga taalluq bo‘lg‘ay.
            O‘zgandni ham ko‘chlarini chiqorg‘ondin so‘ng bizning devong‘a
            qo‘yg‘aylar. Viloyatlar qaror topg‘ondin so‘ng men va Jahongir mirzo
            ittifoq qilib, Samarqand ustiga yurugaybiz. Samarqand taxti muyassar
            va musahhar bo‘lg‘och, Andijonni Jahongir mirzog‘a (74 b) berilgay.
            So‘zni munga qaror berildi. Jahongir mirzo va Tanbal tonglasig‘a
            kelib, rajab oyining avoxirida mulozamat kildilar. Ushbu mukarrar
            bo‘lg‘on yo‘sunluq axd va shartlar bo‘ldi. Jahongir mirzog‘a Axsi
            sari ruxsat be-rib, o‘zum Andijong‘a murojaat kildim. Andijong‘a
            kelgach, Tanbalning inisi Xalil va jam’ikim, bandta edilar, banddin
            chiqarib, hil’atlar kiydurub ruxsat berildi. Alar dag‘i banddag‘i
            beklarni va ichkilarnikim, Tag‘oyi bek va Muhammad Do‘st va Mirshoh
            qavchin va Sayyidbek va Qosim Ajab va Pir Vays va Mirim Devon
            boshlig‘lar bo‘lg‘ay, bandtin chikarib yibordilar. Andijong‘a
            kelgandin so‘ng Ali Do‘stning atvori tamom o‘zgacha bo‘ldi. Mening
            bila qazoqliklarda va mehnatlarda bo‘lg‘on kishilar bila yomon maosh
            qila kirishti. Avval, Xalifag‘a ruxsat berdi. Andin so‘ng Ibrohim
            soruni va Vays Log‘ariyni begunoh va bejihat tutturub, talatib,
            viloyatlaridin ayirib ruxsat berdi. Qosimbek bila chirmashib yurur
            edi. Zohirda muni sanad qildikim, Xalifa va Ibrohim Xoja Qozining
            havodorlaridur. Mendin intiqom olg‘ularidur. O‘g‘li Muhammad Do‘st
            xud podshohona (75 a) bunyodlar ko‘ydi. Suhbat va shilon va devon va
            dastgoh borchani salotin dasturi bila qila boshladi. Bu
            otaliq-o‘g‘ulluq Tanbalg‘a orqalanib, mundoq harakatlar bunyod
            qildilar. Menda ham oncha ixtiyor va iqtidor qolmadikim, bu nav’
            noma’qul harakatlardin ularni man’ qila olg‘aymen. Ne jihatdinkim,
            Tanbaldek dushman muning orqa va himoyati, har ne ko‘ngullari tilar
            edi, andoq qilurlar edi. Ajab nozuk mahalli edi. Hech nima deb
            bo‘lmas edi. Bu otaliq-o‘g‘ulluktin ul muddatda g‘alaba xorlikdar
            tortildi. Sulton Ahmad mirzoning Oysha Sultonbegim otliq qizinikim,
            ota, obog‘a tirik ekanda manga kalinliq qilib edilar, Xo‘jandta
            kelib edi, sha’bon oyida oldim. Avval olg‘onda agarchi mehrim yomon
            emas edi, vale avvali kadxudoliq edi, hayo va xijob jihatidin har
            o‘n, o‘n besh-yigirma kunda bir navbat borur erdim. So‘ngralar xud
            ul mehr ham qolmadi, vale hijob xanuz ko‘prak bo‘ldi, bir oyda va
            qirq kunda onam xonim muxassillikdar bila sura-sura tashvishlar bila
            yiborur edi. Bu fursatlarda bir (75 b) O‘rdu bozoriyning o‘g‘li bor
            edi, Boburiy otliq. Oti ham tavre munosib tushub edi. Sh e ‘ r: Men
            anga garib mayl paydo kildim, Balkim anga o‘zni zoru shaydo kmldim.
            Andin burun hech kishiga moyil bo‘lg‘on emas edim, balki mehru
            muhabbat guftu shunudin eshitmas edim, demas edim. Ul mahallar birar
            bayt, ikkirar bayt forsidin aytur edim. Bu baytni anda aytib edim. B
            a y t: Hech kas chun man harobu oshiku rasvo mabod, Hech mahbube chu
            tu berahmu beparvo mabod. Ahyonan Boburiy mening qoshimg‘a kelur
            edi, vale men hayo va hijob jihatidin Boburiy sori tuz boqa olmas
            edim, ne joyi ulkim, ixtilot va hikoyat kila olg‘aymen va nash’a va
            iztirob sababidin shukr kila olmas edim, ne imkoni ulkim, kettanidin
            shikoyat kila olg‘ayman. Mulozamat taklifi qilmoqlikka xud kimga
            toqat bor edi. Bir kun o‘shul mexr va muhabbat avonida jam’e hamroh
            edilar, bir ko‘chada keladur edim, bayakbor Boburiy ro‘baro‘ uchray
            tushti. Manga infioldin andoq hol bo‘ldukim, yaqin edikim,
            erigaymen. Tuz boqmoqlik yo so‘z qotmoqliq (76 a) ning xud imkoni
            yo‘q edi. Yuz hijob va tashvish bila o‘tuldi. Muhammad Solihning bu
            bayti xotirg‘a keldi. B a y t: Shavam sharmanda hargah yori xudro
            dar nazar binam, Rafikon so‘i man binandu, man so‘i digar binam. Bu
            bayt ajab hasbi xrl voki’ bo‘ldi. Ishq va muhabbat tug‘yonidin,
            shabob va junun g‘alabotidin bosh yalang, oyoq yalang ko‘y va
            ko‘chada va bog‘ va bog‘chada sayr qilur erdim. Ne iltifoti oshnovu
            begona va ne parvoyi o‘zu g‘ayr qilur edim. Oshik o‘lgoch bexudu
            devona bo‘ldum, bilmadim, Kim pari ruxsoralar ishkiga bu ermish
            xavos. Gohi telbalardek yolg‘uz pushta va dashtka borur edim. Gohi
            bog‘ot va mahallotni ko‘cha-bako‘cha axtarur edim. Ne yurumokta
            ixtiyorim bor edi, ne o‘lturmoqta, ne bormoqqa qarorim bor edi, ne
            turmoqta. Sh e ‘ r: Ne borurga kuvvatim bor, ne turarga tokatim,
            Bizni bu holatka sen qilding giriftor, ey ko‘ngul. Ushbu yil Sulton
            Ali mirzo bilan Muhammad Mazid tarxonning orasida muxolafat tushdi.
            Sababi bu erdikim, tarxoniylar asru ko‘p e’tibor va ixtiyor bo‘lur
            edilar. Buxoroni darbast (76 b) Boqi olib edi. Buxoro sarkoridin
            donge kishiga bermas edi. Muhammad Mazid tarxon ham Samarqandta
            sohib ixtiyor tamom viloyotni o‘g‘lonlariga va tavobi’ va
            lavohiqig‘a olib edi. Shahrdin har nima rotibakim ta’yin qilib
            edilar, andin o‘zga bir fulus hech mamardin Sulton Ali mirzog‘a
            tegmas edi. Sulton Ali mirzo ulug‘ yigit bo‘lub edi. Bularning
            mundoq maoshig‘a necha tahammul qilsun? Bir necha ichkilari bilan
            Muhammad Mazid tarxonning qasdi maqomida bo‘ldi. Muhammad Mazid
            tarxon tuyub, navkar-savdari tavobi’ va lavohiqi bila yana aning
            bila bor kishi bori beklar bila, misli: Sulton Husayn arg‘un, Pir
            Ahmad arg‘un, Xoja Husayn, Uzun Hasanning inisi Qaro barlos, Solih
            Muhammad yana ba’zi beklar va yigitlar bila shahrdin chiqdi. Ul
            fursatlarda Xon mirzog‘a Xon Muhammad Husayn dug‘latni va Ahmadbekni
            va yana qalin mo‘g‘ul beklarini qo‘shub Samarqand ustiga ta’yin
            qilib edi. Hofizbek do‘ldoy va o‘g‘li Tohirbek xud Xon mirzoning bek
            atkasi edilar, Hasan nabira va Hindubek va ba’zi yigitlar Hofizbek
            va Tohirbek munosabati jihatidan Sulton Ali mirzodin qochib, (77 a)
            Mirzo xon qoshig‘a borib edilar, Muhammad Mazid tarxon kishilar
            yiborib, Xon mirzoni va mo‘g‘ul cherikini tilab, Shovdor navohisida
            kelib, Mirzo xonni ko‘rub, mo‘g‘ul beklari bila mulokat qildi.
            Mo‘g‘ul beklarining Muhammad Mazid beklar bila yaxshig‘ina ixtiloti
            chiqmadi. Balki Muhammad Mazid tarxonni tutar xayol ham
            qilg‘ondurlar. Bu beklar anglab mo‘g‘ul cherikidin bir baxrna bila
            ayrildilar. Bular ayrilg‘och, mo‘g‘ul cheriki ham tura olmadi, yonib
            Yoryayloq tushganda, Sulton Ali mirzo oz kishi bila Samarqandtin
            ilg‘ob Xon mirzo bila mo‘g‘ul cherikining ustiga etar, urusha ham
            olmaslar, buzulub krcharlar. Oxir chog‘da Sulton Ali mirzoning bir
            yaxshig‘ina ishi bu bo‘ldukim, Muhammad Mazid tarxon va alar bu
            mirzolardin ma’yus bo‘lub, mo‘g‘ul Abdulvaxxrb-nikim, mundin
            burunroq ham mening qoshimda bor edi, Andijon qabalida ham Xoja Qozi
            bila yaxshi yakjihatlikdar qilib, jonlar tortib edi, manga yiborib
            meni tilabdurlar. Biz xud harobi bu muomala eduk. Ushbu maslaxat
            uchun sulh qilib Samarqand ustiga yurumakka jozim eduk. Filhol, Mir
            Mo‘g‘ulni Axsig‘a Jahongir mirzo qoshig‘a (77 b) buljor bila
            yiborib, Samarqand ustiga otlanmoq bo‘lduk. Zulqa’da oyida Samarqand
            ustiga cherik otlanib, ora ikki qo‘nub, Qubog‘a kelib tushtuk.
            Namozi digar xabar keldikim, Sulton Ahmad Tanbalning inisi Xalil
            kelib Ush qo‘rg‘onini o‘g‘urlab olibdur. Tafsili budurkim, sulh
            bo‘lg‘onda Tanbalning inisi Xalil boshliq bandilarni qo‘yulub edi.
            Nechukkim, mazkur bo‘ldi. Tanbal Xalilni O‘zgandagi ko‘ch va urukini
            chiqarmoq uchun yiborib edi, ko‘ch chiqarmoq bahonasi bila borib,
            O‘zgandga kirib bu kun chiqay, tongla chiqay deb hiyal qilib,
            chiqmaydur edi. Biz cherik otlang‘onda fursat topib, O‘sh xoli
            qolg‘onda kecha bila kelib, O‘sh qo‘rg‘onini o‘g‘urlab olibtur. Bu
            xabar bizga kelgach, turmoqning va yana bular bila chirmashmoqning
            maslahatini necha jihattin topmay, Samarqand sari-o‘q mutavajjih
            bo‘lduq. Bir bukim, bizning sipoxiy otog‘liq tamom cherik yarog‘ini
            qilmoq uchun uyluk-uyiga har sarig‘a tarkab edi. Sulhqa e’timod
            qilib bularning bu makr va g‘adridin bexabar va g‘ofil eduk. Yana
            bir bukim, Ali Do‘st (78 a) va Qanbar Alidek ulug‘ beklarimizdin
            necha navbat harakatlar zohir bo‘ldukim, alarg‘a e’timod qolmadi,
            nechukkim mazkur bo‘ldi. Yana bir bukim, Muhammad Mazid tarxon
            boshlig‘ jami’ Samarqand beklari meni tilay Mir Mo‘g‘ulni yiborib
            edilar. Samarqanddek poytaxt turg‘uncha, ne kiroyi ul kilg‘aykim,
            Andijondek er uchun kishi avqot zoyi’ qilg‘ay. Qubodin Marg‘inong‘a
            kelildi. Ko‘chbekning otasi Sulton Ahmadbekka Marg‘inonni berilib
            edi, aloyiq va avoyiq jihatidan mening bila ergasha olmay
            Marg‘inonda qoldi. O‘g‘li Ko‘chbek bir-ikki og‘a-inisi bila mening
            bila bordilar. Ispara yo‘lig‘a mutavajjih bo‘lduk. Isparaning
            tavobii Mahan otliq kentga kelib tushtuk. Ittifoqoti hasanadin
            Qosimbek jamoati bila, Ali Do‘st jamoati bila, Sayyid Qosim yana bir
            pora qalin yigitlar bila ushbu oxshom Mahanda ekanda buljor
            kilg‘ondeq borcha kelib qotildilar. Andin otlanib dashti Xasbon bila
            yurub, Cho‘pon ko‘prugidin o‘tub, O‘ratepa keldim. Qanbar Ali o‘z
            viloyati Xo‘jandtin Tanbalg‘a e’timod qilib cherik maslaxatini
            so‘zlasha Axsig‘a kelur. Bu voqi’a bo‘lg‘och, Tanbal ani band qilib
            olib (78 b) viloyatlarining ustiga yurur. Ul bir turkiy masal
            bordurkim, «Inonmag‘il do‘stungg‘a, somon tiqar po‘stungg‘a». Yo‘lda
            keladurgonda yayoq qochib yuz tashvishlar bila O‘ratepaga keldi.
            O‘ratepada ekanda xabar keldikim, Shayboniyxon qal’ayi Dabusida Boqi
            tarxonni bosib Buxoro ustiga boribtur. O‘ratepadin Bo‘rka yayloqi
            yo‘li bila Sangzorg‘a kelduk. Sangzor dorug‘asi qo‘rg‘onni berdi.
            Qanbar Ali chun tutturub, oldurub kelib edi, ani Sangzorda qo‘yub
            o‘ttuk. Kelib Xon yurtig‘a tushganda Muhammad Mazid tarxon boshliq
            Samarqand beklari kelib mulozamat qildilar. Samarqand tasxirining
            kayfiyatini bular bila mashvarat qilildi. Dedilarkim, Xoja Yahyo ham
            podshohning xohonidur. Agar Xoja barin bo‘lsa, Samarqand bejangu
            jidol osonliq bila muyassar bo‘lur. Bu jihattin necha navbat Xoja
            Yahyog‘a kishilar yiborib so‘zlashildi. Xoja Yahyo bizni
            Samarkdndg‘a kiyurmakni jazm etib yibormadi, vale ma’yus bo‘lg‘udek
            so‘z ham aytmadi. Xon yurtidin ko‘chub, Darg‘am yoqasig‘a kelduk.
            Darg‘am yoqasidin Xoja Yahyog‘a Xoja Muhammad Ali kitobdorni
            yiborildi. Xabar kelturdikim, (79 a) kelsunlar, shahrni berurbiz.
            Darg‘amdin kechga yovuq otlanib, shahrg‘a mutavajjih bo‘lduk. Sulton
            Mahmud do‘ldoy Sulton Muhammad do‘ldoyning otasi yurttin-o‘q qochib
            borib, bu ittifokdin alarni xabardor qilibtur, chun xabar toptilar,
            ul qilg‘on xayol muyassar bo‘lmadi, yonib Darg‘am yoqasig‘a tushtuk.
            Ibrohim soruyi minglig‘kim, mening bir yaxshi rioyat qilg‘on begim
            edi, Ali Do‘st tutturub qovlatib edi, men Yoryayloqqa kelgan
            fursatda Sayyid Yusufbekning ulug‘ o‘g‘li Muhammad Yusuf bila kelib
            mulozamat qildi. Bizning boyiri beklarimiz va ichkilarimizkim, Ali
            Do‘stning ziddi edilar, bularning ba’zisini qovlab, ba’zisini talab,
            ba’zisini tupurub edi, biror-biror yig‘ilib keldilar. Ali Do‘st zaif
            bo‘lub edi. Ne uchunkim, Tan¬balni orqalanib manga va mening
            davlatxohlarimga jafo va azoblar qilur edi. Mening ham tab’im bu
            mardak bila yomon edi, ham infioldin va ham tavahhumdin tura olmadi,
            ruxsat tiladi. Men dag‘i minnat tuttum, ruxsat berdim. Ali Do‘st va
            Muhammad Do‘st o‘shul (79 6) ruxsat olg‘on bila Tanbal qoshig‘a
            bordilar. Tanbalg‘a muqarrab bo‘lub, g‘alaba yog‘iylikdar va
            yomonliqlar bu otaliq-o‘g‘ulluqtin zuhurga keldi. Bir-ikki yildin
            so‘ng Ali Do‘stning iligiga qort chiqib o‘ldi. Muhammad Do‘st
            o‘zbakka kirib edi. Filjumla, yomon emas edi. Andin ham ko‘rnamaklik
            qilib, qochib, Andijonning ko‘hpoyalarig‘a borib, yog‘iyliqlar va
            fitnalar angiz qildi. Oxir o‘zbak iligiga tushti. Ko‘zlarini ko‘r
            qildilar. «Ko‘zlarini tuz tutti»ning bu ma’nisi bor emish. Bularg‘a
            ruxsat bergandin so‘ng G‘uri barlosni bir necha yigitlar bila xabar
            uchun Buxoro sari yiborilib edi. Xabar keldikim, Shayboniyxon
            Buxoroni olib, Samarqand ustiga mutavajjih bo‘ldi. Ul navohida
            bo‘lmoqni maslahat ko‘rmay Kesh sari azimat qilduk. Bu Samarqand
            beklarining aksar ko‘chlari ham Keshda edi. Keshga kelgandin
            bir-ikki haftadin so‘ng xabar keldikim, Sulton Ali mirzo Samarqandni
            Shayboniyxong‘a berdi. Tafsili budurkim, Sulton Ali mirzoning onasi
            Zuhrabegi og‘a bilmasligidin va beaqllig‘idin mahfiy Shayboniyxong‘a
            kishi yiborur, bu mazmun bilakim, Shayboniyxon (80 a) ani olur
            bo‘lsa, o‘g‘li Shayboniyxonga Samarqandni bergay. Otasining
            viloyatini olg‘ondin so‘ng Sulton Ali mirzog‘a bergay. Bu ra’ydin
            Abu Yusuf arg‘unning xabari bor ekandur, balki bu ra’yini
            ko‘rsatguchi o‘shul g‘addor ekandur. Vaqoi’i sanayi sitta va tis’a
            mia* (*To‘qqiz yuz oltinchi (1500—1501) yil voqealari) Shayboniyxon
            ushbu xotunning va’dasi bila kelib, Bog‘i Maydong‘a tushti. Tush
            vaqtida Sulton Ali mirzo bek-bekotig‘a, yigit-yalangiga, hech kimga
            xabar qilmay, hech kim bila kengashmay, bir necha yovug‘idag‘i
            kichik-kirim bila Chorraha darvozasidin Bog‘i Maydong‘a Shayboniyxon
            qoshig‘a bordi. Shayboniyxon xeyli yaxshi ham ko‘rmadi.
            Ko‘rushgandin so‘ng kuyi yonda o‘lturg‘uzdi. Xoja Yahyo mirzoning
            chiqqonini xabar topib, iztirobda bo‘ldi, hech chora topa olmay,
            Xoja ham chiqti, Shayboniyxon ko‘pmay-o‘q ko‘rushti. Bir pora
            shikoyatomiz so‘zlar aytti. Xoja Yahyo qo‘pqonda Shayboniyxon ta’zim
            qilib qo‘pti. Jonali Xoja Aliboyning o‘g‘li Raboti Xojada edi.
            Mirzosining chikg‘on xabarini eshitib, ul ham Shayboniyxon qoshig‘a
            keldi. Bu bedavlat xotun chun noqisi akd edi, erga tegar xavosi bila
            o‘g‘lining xonu (80 b) monin barbod berdi. Shayboniyxon bir zarra
            parvo ham kilmadi, balki g‘uma-g‘unchachidek ko‘zga ilmadi. Sulton
            Ali mirzo ham o‘z ishiga xayron va chikkrnidin bexad pushaymon edi.
            Ba’zi yovukdari kayfiyatni anglab, mirzoni olib krchmoq xayoli
            kildilar. Sulton Ali mirzo rozi bo‘lmadi, chun ajal etib edi,
            kutulmadi. Temur Sulton bila tushar edi, to‘rt-besh kundin so‘ng
            Ko‘lba o‘langida o‘lturdilar. Bu besh kunluk o‘lar jon uchun yomon
            ot bila bordi. Xotun so‘ziga kirib, o‘zini neknomlar chargasidin
            chikardi. Mundoq kishining vakryini mundin ortuq bitib bo‘lmas. Bu
            yo‘sunluq shani’ harakotni mundin ortuq eshitib bo‘lmas. Sulton Ali
            mirzoni o‘lturgandin so‘ng Jonalini ham mirzosi qoshig‘a yibordi.
            Xoja Yahyodin chun Shayboniyxon mutavahhim edi, ikki o‘g‘li Xoja
            Muhammad Zakariyo va Xoja Boqiy bila Xuroson sari ruxsat berdi.
            Keynidin bir necha o‘zbak borib, hazrati Xojani iki yigit o‘g‘li
            bila Xoja Kordzan navohisida shahid qildilar. Shayboniyxonning so‘zi
            bu ekandurkim, Xojaning ishi (81 a) mendin emas edi, Qanbarbiy va
            Ko‘pakbiy qildilar. Bu andin yomonroq. Masal borkim: «Uzrash batar
            az gunoh». Mundoq ishlarni beklar o‘z boshi bila xonidin va
            podshohidin bevuquf qila boshlasa, bas xonlig‘ig‘a va
            podshohdig‘ig‘a ne e’tibor? Samarqandni o‘zbak olg‘och, Keshdin
            Hisor sari mutavajjih bo‘lduk. Muhammad Mazid tarxon boshliq
            Samarqand beklari ko‘ch va ahlu ayollari bila bizing bila
            tebradilar. Chag‘oniyonning Chiltu o‘langiga tushganda, Muhammad
            Mazid tarxon boshlikq Samarqand beklari ayrilib borib, Xisravshohqa
            navkar bo‘ldilar. Biz shahr va viloyattin mahrum, borur-turarimiz
            noma’lum. Bovujudikim, Xisravshoh ne miqdor bizning xonvodag‘a
            hayflar o‘tkarib edi, chora topolmay, zarurattin aning viloyatining
            ichi bila-o‘q o‘ttuk. Bir xayol qililib erdikim, Qorategin va Alay
            bila o‘tub, kichik xon dodamg‘akim, Olachaxon bo‘lg‘ay, borilg‘ay,
            ul muyassar bo‘lmadi. Kamrud bila yuqqori yurub, Siri toq dobonidin
            oshmoq bo‘lduk. Navandok navohisig‘a etganda, Xisravshohning navkari
            bir to‘qquz ot va bir to‘qquz parcha kelturdi. Kamrud og‘zig‘a
            tushganda, Sherali (81 b) chuhra qochib Xisravshoh qoshig‘a bordi.
            Tonglasig‘a Ko‘chbek ayrilib Hisor bordi. Kamrud darasig‘a kirib,
            yuqqori boqa yuruduk. Tangi va uchma yo‘llarda tund va tez
            ko‘tallarda qalin ot va teva krldi. Uch-to‘rt ora qo‘nub, Siri toq
            ko‘talig‘a ettuq ko‘tal va ne nav’ ko‘tal, hargiz mundoq baland va
            tang ko‘tal ko‘rulgan emas, hech vaqt mundoq tangi va uchma yo‘llar
            bila yurulgan emas. Ko‘p tashvish va suubat bila muxotara tangi va
            uchmalardin o‘tub, yuz ranj va mashaqqat bila muhliq baland va tang
            ko‘tallardin oshib, Fon navohisig‘a kelduk. Fon tog‘larining orasida
            bir ulug‘ ko‘l tushubdur, muhiti taxminan bir shar’iy bo‘lg‘oy, tavr
            ko‘lidur, g‘arobattin xoli emas. Xabar topildikim, Ibrohim tarxon
            Sheroz qo‘rg‘onini berkitib o‘lturubtur. Yoryayloq qo‘rg‘onlarida
            ham Qanbar Ali va Abulqosim ko‘hburkim, Xoja Diydorda edi, o‘zbak
            Samarqandni olg‘onda Xoja Diydorda tura olmay, Yoryaylokka kelib,
            quyig‘i qo‘rg‘onlarda edi, berkitib o‘lturubturlar. Fonni o‘ng
            ko‘lda ko‘yub Kashtud sari yuruduk. Fon maliki karam va saxovat va
            xizmatkorliq va insoniyat bila mashhur va ma’ruf (82 a) edi, Sulton
            Mas’ud mirzo, Sulton Husayn mirzo Hisor ustiga kelganda, inisi
            Boysunqur mirzog‘a Samarqandg‘a bu yo‘l bila borib edi. Fon maliki
            etmish-sekson ot peshkash qildi. O‘zga xizmatkorliklarni ham ushbu
            yo‘sunliq qildi. Manga bir furudroq ot yiborib, o‘zi ham kelmadi.
            Bizga etganda saxovat bila mashhur bo‘lg‘on el xasis bo‘lur.
            Muruvvat bila mazkur bo‘lg‘on elning muruvvati unutulur.
            Xisravshohkim, saxovat va karam bila ma’ruf va mashhur edi,
            Badi’uzzamon mirzog‘a ne nav’ xizmatkorliklar qilg‘oni mazkur
            bo‘ldi. Yana Boqi tarxong‘a va o‘zga beklarga asru ko‘p insoniyat va
            baxshishlar ko‘rsatti. Ikki navbat aning viloyatidin uburumiz voqi’
            bo‘ldi. Bizning abnoyi jinsimiz demayki, adno navkarimizga qilg‘on
            insoniyatni bizga qilmadi, balki navkarimizcha bizni ko‘zga ilmadi.
            B a y t: Kim ko‘rubtur, ey ko‘ngul, ahli jahondin yaxshiliq Kimki
            andin yaxshi yo‘q, ko‘z tutma ondin yaxshilik. Fondin o‘tgach,
            Kashtud qo‘rg‘onida o‘zbak kishisi bor xayol qilib, Kashtud ustiga
            ilg‘aduk. Kashtud qo‘rg‘oni xud buzuq ekandur. Bu muddatta anda
            kishi o‘lturg‘on emas ekandur. Andin o‘tub (82 b) Ko‘hak suyining
            yoqasig‘a kelib tushtuq Yorining to‘g‘risidin Ko‘hak suyidin ko‘pruk
            bila kechtuk. Qosimbek boshlig‘ beklarni yiborildikim, Raboti Xoja
            qo‘rg‘onini o‘g‘urluq bila olg‘aylar. Biz Yoridin o‘tub Shunqorxona
            tog‘idin oshib, Yoryayloqqa kelduk. Raboti Xojaga borg‘on beklar
            shotu qo‘yar mahalda tuyubturlar, yo tuydurubturlar, ola olmay yonib
            keldilar. Qanbar Ali Sangzorda edi, kelib ko‘rdi. Abulqosim ko‘hbur
            va Ibrohim tarxon o‘bdon kishilarini mulozamatqa yiborib, qulluq va
            ixlos izhorini qildilar. Yoryayloq kentlaridin Asfidak qo‘rg‘onig‘a
            kelduk. Ul fursatta Shayboniyxon Xoja Diydor navohisida o‘lturub
            edi. Uch-to‘rt ming o‘zbaki bor edi. Yana erlik sipohiydin ham
            muncha chog‘liq kishi yig‘ilib edi. Samarqand dorug‘alig‘ini Jonvafo
            mirzog‘a berib edi. Besh-olti yuz kishi bila Samarqand qo‘rg‘onining
            ichida edi. Hamza Sulton bila Mahdiy Sulton tavobi’ va lavohiqi bila
            Samarqantning yovug‘ida Budana qo‘rug‘ida o‘lturub edi. Bizning
            kishimiz yaxshi va yomon ikki yuz (83 a) qirq kishi edi. Bori beklar
            va yigit-yalang bila so‘zlashib, so‘zni munga qo‘ydukkim,
            Shayboniyxon Samarqandni yaqinda olib, xanuz el anga va ul elga
            ko‘ngul to‘xtatmaydurlar, ushbu fursatta bir ish qila olsak xud
            qilg‘aybiz. Agar Samarqand qo‘rg‘onini shotu qo‘yub o‘g‘urluq bila
            olsaq Samarqand eli xud bizningdur. Ne chorasi bor? Agar bizga madad
            qilmasalar, o‘zbak uchun xud urushmag‘ularidur. Samarqandni
            iliklagandin so‘ng har ne Tengrining xosti bo‘lsa, ul bo‘lg‘usidur.
            Bu qaror bila namozi peshindin so‘ng Yoryaylokdin otlanib, kecha tun
            qotib yarim kecha Xon yurtig‘a ettuk. Ul oxshom el xabardor
            bo‘lubtur deb qo‘rg‘onning yovug‘ig‘a kelmay, Xon yurtidin-o‘q
            yonildi. Tong otib edikim, Raboti Xojadin quyiroq Ko‘hak suyini
            kechib, yana Yoryayloq kelduk. Bir kun Asidak qo‘rg‘onida jami’
            ichkilar, misli Do‘st Nosir, Nuyon ko‘kaldosh,Xonquli, Karimdod,
            Shayx Darvesh, Xisrav ko‘kaldosh, Mirim Nosir bori hozir edilar,
            mening qoshimda o‘lturub edilar. Har tarafdin so‘z o‘tadur edi.
            Dedimkim: «Keling, aytingkim, (83 b) Tengri rost keltursa,
            Samarqandni qachon olg‘aybiz?» Ba’zi dedilarkim: «Yozg‘a olg‘aybiz».
            Ul mahal kech kuz edi. Ba’zi «bir oy», ba’zi «qirq kun», ba’zi
            «yigirma kun» dedilar. Nuyon ko‘kaldosh dedikim «O‘n to‘rt kunda
            olurbiz». Tengri rost kelturdi, rost o‘n to‘rt kunda-o‘q Samarqandni
            olduk. Ushul fursatta ajab tush ko‘rdum. Tush ko‘rarmankim, hazrati
            Xoja Ubaydullo kelmishlar, men istiqbollarig‘a chiqmishmen, Xoja
            kelib o‘lturdilar. Xojaning olig‘a g‘olibo betakallufroq dastorxon
            solmishlar. Bu jihattin hazrat Xojaning xotirig‘a nima kelmish.
            Mullo Bobo mening sari boqib ishorat qiladur. Men ham imo bila
            dedimkim, mendin emastur. Dastorxon solg‘uchi taqsir qilibtur. Xoja
            fahm qilib, bu uzr masmu’ tushdi. Qo‘ptilar. Uzata chiqtim. Ushbu
            uyning dolonida o‘ng qo‘lumdin yo so‘l qo‘lumdin tutub andoq
            ko‘tardilarkim, bir oyog‘ym erdin qo‘pti. Turkiy dedilarkim, Shayx
            maslahat berdi. O‘shul necha kunda-o‘q Samarqandni oldim. Bir-ikki
            kundin so‘ng Asfidak qo‘rg‘onidin Vasmand qo‘rg‘onig‘a kelildi.
            Bovujudikim, bir qatla Samarqand navohisig‘a borib, tuydurub kelib
            eduq (84 a) yana Tengriga tavakkul qilib, o‘shul xayol bila
            Vasmandtin namozi peshindin so‘ng Samarqand ustiga ilg‘aduk. Xoja
            Abulmakorim ham hamroh edi. Yarim kecha Xiyovonning Puli Mag‘okig‘a
            etib, etmish-sekson o‘bdon yigit-larni ilgari ayirdukkim, G‘ori
            Oshiqon to‘g‘risidin shotu ko‘yub chiqib kelib, Feruza
            darvozasidag‘ilarning ustiga yurub, darvozani iliklab bizga kishi
            yiborgaylar. Bu yigitlar borib G‘ori Oshiqon to‘g‘risidin shotu
            qo‘yub chiqibturlar. Hech kim tuymaydur. Andin Feruza darvozasig‘a
            kelib Fozil tarxonkim, ul bek tarxonlardin emas, turkistoniy
            savdogar tarxonlardin bo‘lur. Shayboniyxong‘a Turkistonda xizmat
            qilib, rioyat topib edi, ustiga yururlar. Fozil tarxonni bir necha
            navkari bila chopqulab o‘lturub, darvozaning kuflini boltu bila
            chopib, darvozani ochtilar. Ushbu fursatta men etgan bila-o‘q Feruza
            darvozasidin kirdim. Abulqosim ko‘hbur o‘zi kelmaydur edi. Inisi
            Ahmad Qosimni o‘ttuz-qirqcha navkari bila yiborib edi. Ibrohim
            tarxonning kishisi xud yo‘q edi. Shahrg‘a kirib, xonaqohda
            o‘lturg‘onda Ahmad tarxon otliq inisi (84 b) bir necha navkari bila
            keldi. Shahr eli xanuz uyquda edilar. Do‘kondorlar do‘konlaridin
            bokib tanib duo kilurlar edi. Andak fursattin so‘ng shahr eli
            xabardor bo‘ldilar. Bizning elga va shahr eliga g‘arib bashoshat va
            nash’a edi. Telba itlardek o‘zbaklarni ko‘cha soyilarda tosh va
            tayoq bila o‘lturdilar. Taxminan to‘rt-besh yuz o‘zbakni ushbu
            dastur bila o‘lturdilar erkin. Shahr dorug‘asi Jonvafo Xoja
            Yahyoning uylarida edi, qochib chiqib Shayboqxon qoshig‘a bordi.
            Darvozadin kirib madrasa va xonaqoh sari-o‘q yurudum. Kelib
            xonakrxning tokining ustida o‘lturdum. Tong otg‘uncha to‘sh-to‘shdin
            suron edi va g‘avg‘o edi. Ba’zi xabardor bo‘lg‘on arbob va
            do‘kondorlar kelib, nash’a va bashoshatlar bila ko‘rub, mohazari
            kelturub duolar qildilar. Tong otqondin so‘ng xabar keldikim, Ohanin
            darvozasida ikki darvozaning orasini o‘zbaklar berkitib
            urushadurlar. Filhol, otlanib Ohanin darvozasig‘a mutavajjih
            bo‘ldum. Mening bila o‘n-o‘n besh, yigirma kishi bo‘lg‘ay edi, el
            qallosh, yangi shahr ilikka tushubtur. Har kim kunjkovliqqa bir
            go‘shada (85 a) mashg‘ul. Men etguncha Ohanin darvozasidin
            o‘zbaklarni shahr eli urub chiqaribturlar. Shayboqxon bu xabarni
            topib, iztirob bila oftob chiqqanda yuz-yuz ellik kishi bila Ohanin
            darvozasig‘a etib keldi. G‘arib qopuda kelib edi. Vale mening bila
            kishi ko‘p oz edi, nechukkim mazkur bo‘ldi. Shayboqxon ko‘rdikim,
            hech ish qila olmas, turmadi, bot-o‘q yondi. Andin yonib kelib,
            arkta Bo‘stonsaroyg‘a tushtim. Akobir va ashrof va shahr ulug‘lari
            meni kelib ko‘rub, muborakbodlig‘lar qildilar. Yuz qirq yilg‘a yovuq
            Samarqand poytaxti bizning xonavodada edi. Qandag‘i yot yog‘iy
            o‘zbak kelib mutasarrif bo‘lub edi. Ilikdin ketgan mulkni yana
            Tengri berdi. G‘orat va toroj topgan viloyat tasarrufimizg‘a kirdi.
            Sulton Husayn mirzo ham Xirini ushbu yo‘sunluq g‘ofilliqta olibtur.
            Vale ish bilur kishi olida ravshan va insofliq el krshida
            mubayyandurkim, bu ish bila ul ish orasida tafovutlardur va ul olish
            bila, bu olish orasida ko‘p farq bordur. Avval bukim, Sulton Husayn
            mirzo ko‘p ishlar ko‘rgan, bisyor tajribalar kechurgan ulug‘ yoshliq
            podshoh edi. Ikkinchi bukim, g‘animi Yodgor Muhammad Nosir mirzo
            edi, o‘n etti-o‘n sekkiz yoshliq betajriba (85 b) o‘g‘lon yigit edi.
            Uchunchi bukim, g‘animning ichidin kayfiyot va holotni bilgan kishi
            Mir Ali miroxo‘r mirzog‘a kishilar yiborib, g‘ofilliqta g‘anim
            ustiga kelturdi. To‘rtunchi bukim, g‘animi qo‘rg‘onda emas edi,
            Bog‘i Zog‘onda edi. Sulton Husayn mirzo olg‘on mahalda Yodgor
            Muhammad mirzo va tavobii andoq ichkulukka tushgan ekandurlarkim, ul
            kecha Yodgor Muhammad mirzoning eshigida uch kishi ekandur, alar ham
            mast, o‘zi ham mast. Beshinchi bukim, ul martaba g‘ofilliqta-o‘q
            keldi va oldi. Men Samarqand olg‘onda, o‘n to‘kkuz yoshta edim. Ne
            ko‘p ish ko‘rub edim, ne tajriba bo‘lub edi. Ikkinchi bukim, mening
            g‘animim SHayboqxondek purtajriba va ko‘p ish ko‘rgan va ulug‘
            yoshliq kishi edi. Uchinchi bukim, bizga Samarqandtin hech kishi
            kelmaydur edi. Agarchi shahr eli manga ko‘ngulluk edi, vale
            Shayboqxonning qo‘rqunchidin hech kishi bu xayolni qila olmas edi.
            To‘rtunchi bukim, mening g‘animim qo‘rg‘onda edi, ham qo‘rg‘onni
            olildi, ham g‘animni qochuruldi. Beshinchi bukim, bir martaba
            Samarqand qasdig‘a kelib, g‘animg‘a tuydurub, ikkinchi martaba
            kelganda Tengri rost kelturdi, Samarqand fath bo‘ldi. Bu deganlardin
            g‘araz elga sang kam urmoq emas, bayoni voqei bu erdikim, mazkur
            bo‘ldi. Bu bitilganlardin maqsud o‘zini ortturmoq emas, (86 a) rosti
            bu erdikim, mastur bo‘ldi. Bu fathda shuaro ta’rixlar aytib edilar.
            Ul jumladin bir bayt xotirda qolibtur. B a y t: Boz gufto xirad ki
            ta’rixash «Fathi Bobur bahodur ast», bidon. Samarqand fatxidin so‘ng
            SHovdor va So‘g‘d va tumonot yovug‘i qo‘rg‘onlar birar-birar manga
            ruju qila boshladilar. Ba’zi qo‘rg‘onlardin o‘zbak dorug‘alari
            tavahhum qilib, solib chiqtilar va ba’zi qo‘rg‘onlar o‘zbak
            kishisini qovlab bizga kirdilar. Ba’zi dorug‘alarni tutub,
            qo‘rg‘onlarni berkittilar. Ushbu fursatta Shayboqxonning va
            o‘zbaklarning ko‘ch va uruqlari Turkistondin keldilar. Shayboqxon
            Xoja Diydor va Aliobod navohisida edi. Qo‘rg‘onlarning mundoq
            kirganlarini va elning bu nav’ ruju’ini ko‘rub, o‘lturg‘on eridin
            Buxoro sari kechti. Tengri inoyati bila So‘g‘d va Miyonkol
            qo‘rg‘onlari uch-to‘rt oyda aksar bizga ruju’ qildilar. Boqi tarxon
            xam fursat topib kelib, Qarshi qo‘rg‘onig‘a kirdi. Xuzor va Qarshi
            xdm o‘zbak tasarrufidin chiqti. Qorako‘lni xam Marvdin Abulmuhsin
            (86 b) mirzoning kishisi kelib oldi. Ishimiz bisyor taraqqiy ustida
            bo‘ldi. Mening volidalarim va ko‘ch va uruqlarim men Andijondin
            chiqg‘andin so‘ngra yuz tashvish va mashaqqatlar bila O‘ratepa kelib
            edilar, kishi yiborib Samarqandg‘a kelturduk. O‘shul necha kunda
            Sulton Ahmad mirzoning qizi Oyisha Sultonbegimdinkim, avval mening
            aqdi nikohimg‘a kirgan bu edi, bir qiz bo‘ldi. Faxrunisog‘a mavsum
            bo‘ldi. Mening to‘ng‘uch farzandim bu edi, ul tarixda men o‘n
            to‘qquz yoshta edim. O‘shul bir oy-kirq kunda-o‘q Tengri rahmatig‘a
            bordi. Samarqand fathidin so‘ng karrot va marrot atrof va
            javonibdag‘i xavonin va salotin va umaro va sarxadnishinlarg‘a
            istimdod va istionat uchun mutavotir va mutaoqib elchilar va
            tavochilar bordilar va keldilar. Ba’zi bovujudi tajribalar sahl
            inkorliq qildilar. Ba’zidinkim, nisbat bu tabaqag‘a beadabliklar va
            noxushluqlar voqi’ bo‘lub edi, o‘z tavahhumlaridin tag‘oful
            qildilar. Ba’zilarkim, ko‘mak yibordilar, mu’taddun bix ko‘mak emas
            edi. Nechukkim, har qaysi o‘z erida mazkur bo‘lg‘usidur. Bu ikkinchi
            navbat Samarqandni olg‘onda, Alisherbek (87 a) tirik edi. Bir navbat
            manga kitobati ham kelib edi. Men ham bir kitobat yiborib edim,
            orqasida turkiy bayt aytib, bitib yiborib edim. Javob kelguncha
            tafriqa va g‘avg‘o bo‘ldi. Shayboqxon Samarqandni olg‘onda, Mullo
            Binoyini mulozim qilib edi. Shayboqxon bila edi. Samarqand fathidin
            necha kundin so‘ngra Samarqandg‘a keldi. Qosimbek andin badgumon
            bo‘lub, Shahrisabz sari ruxsat berdi. Necha kundin so‘ng chun
            fazilatliq kishi edi, gunohe sodir bo‘lmaydur edi, Samarqaandg‘a
            kelturduk. Doim qasida va g‘azal o‘tkarur edi. Navoda bir amal
            mening otimg‘a bog‘lab o‘tkardi. Ushul asnoda bir ruboiy aytib
            o‘tkardi. R u b o i y: Ne galla maro k-az o‘ tavonam no‘shid, Ne
            muhmali g‘alla to tavonam po‘shid. Onroki na xo‘rdanastu ne
            po‘shidan, Dar ilmu lunar kujo tavonad ko‘shid. Ul fursatlarda
            birar, ikkirar bayt aytur erdim. Vale g‘azal tugatmaydur erdim.
            Birgina turkiy ruboiy aytib yibordim. R u b o i y: Ishlar bori
            ko‘nglungdagidek bo‘lgusidur, In’omu vazifa bori buyrulgusidur. Ul
            hallau muhmalki deb erding, berdim, Muhmalga bo‘yu halladin uy
            to‘lgusidur. Mullo Binoiy bu ruboiyning (87 b) so‘ng‘gi misraining
            qofiyasini radif qilib, o‘zga qofiya bila bir ruboiy aytib o‘tkardi:
            Mirzomki, shohi bahru bar bo‘lgusidur, Olamda hunar birla sar
            bo‘lgusidur. Bir muhmal uchun muncha inoyat bo‘ldi, Musta’mal agar
            desam, nelar bo‘lg‘usidur. Ul fursatta Xoja Abulbaraka Firoqiy
            Shahrisabzdin Samarqandg‘a kelib edi. Dedikim, o‘shul radif va
            qofiyada aytmoq kerak edi. Bu ruboiyni Xoja Abulbaraka aytdi. R u b
            o i y: Bu javrki qildi davr so‘rulgusidur, Sultoni karam bu uzrni
            ko‘lgusidur. To‘kulgan agarchi to‘lmas, ey soqiy, To‘kulgonimiz bu
            davrda to‘lgusidur. Bu qishlikta ishimiz bisyor taraqqiyda edi.
            Shayboqxonning ishi tanazzulda edi. Bu asnoda bir-ikki ish
            yaramasroq bo‘ldi. Marvdin kelib Qorako‘lni olg‘onlar to‘xtata
            olmadilar. Qorako‘l yana o‘zbaklar tasarrufig‘a kirdi. Kal’ayi
            Dabusida Ibrohim tarxonning Ahmad tarxon otliq inisi edi. Shayboqxon
            kelib qabadi. Biz cherik yig‘ib isti’dod tayyor qilg‘uncha, zo‘rlab
            oldi. Elni tamom qatli om kildi. Men Samarqandni olg‘onda sanog‘liq
            ikki yuz qirq kishim (88 a) bor edi. Besh-olti oyning orasida Tengri
            taoloning inoyati bila oncha bo‘ldukim, SHayboqxondek kishi bila
            Saripulda masof urushtuk. Nechukkim, mazkur bo‘lg‘usidur. Atrof va
            javonibdag‘ilardin: xondin Ayyub Bekchik va Qashka Mahmud va
            borinlar to‘rt-besh yuz kishi ko‘makka kelib edi. Jahongir mirzodin
            Tanbalning inisi Xalil yuz-ikki yuz kishi bila ko‘makka kelib edi.
            Sulton Husayn mirzodek sohib tajribalik podshohdinkim,
            Shayboqxonning af’ol va atvorini mirzodin yaxshiroq kishi bilmas
            edi, hech kishi ko‘makka kelmadi. Badi’uzzamon mirzodin ham kishi
            kelmadi. Xisravshoh xud o‘zining tavahhumidin kishi yibormadi. Chun
            bemiqdor yomonliqlar andin nisbat bu xonavodag‘a voqi’ bo‘lub edi,
            nechukkim, mazkur bo‘ldi, bizdin qo‘rqunchi ko‘prak edi. Shavvol
            oyida Shayboqxon bila urushmoq doiyasi bila safar qilib, Bog‘i
            Navg‘a chiqtim. Besh-olti kun Bog‘i Navda cherik yig‘ilmoq va
            isti’dod tayyor bo‘lmoq maslahati uchun o‘lturuldi. Bog‘i Navdin
            otlanib ko‘ch-barko‘ch mutavajjih bo‘lduk. Saripuldin o‘tub tushtuk
            o‘rdu girdini tamom shoh (88 b) xandaq bila ehtimom va ehtiyot qilib
            mazbut qilduk. Shayboqxon naridin kelib Xoja Kordzan navohisig‘a
            tushti. Ora taxminan bir yig‘och bo‘lg‘ay edi. To‘rt-besh kun bu
            yurtta o‘lturuldi. Bizning kishimiz va yog‘iy kishisi kunda naridin
            kelib beridin borib, otkulashib urushurlar edi. Bir kun g‘anim
            kishisi ko‘prak keldi. Xeyli urush bo‘ldi. Hech tarafdin ortuqsiliq
            bo‘lmadi. Bizning bir tug‘luq kishi engilrak yonib xandaqqa
            kiribtur. Ba’zi Saydi Qarobekning tug‘i edi dedilar. Saydi Karo,
            agarchi so‘ziga o‘z edi, qilichig‘a zabunroq edi. Ushbu avqotta bir
            kecha Shayboqxon shabixun keldi. Cherik girdini shox va xandaq bila
            mustaxkam va mazbut qililib edi, kelib hech ish qila olmadi.
            Xandaqning toshidin suron solib, bir pora o‘q qo‘yub yondilar. Urush
            ishiga men sa’y va ehtimom qildim. Qanbar Ali ham soiy edi. Boqi
            tarxon ming-ikki ming yaroqliq kishi bila Keshga tushubtur, ikki
            kunda bizga qo‘shulur. Sayyid Muhammad mirzo dug‘lat ham xon dodam
            qoshidin ko‘mak kelib, ming-ming besh yuz kishi (89 a) bila Diyul
            tushubtur, ora to‘rt yig‘och yo‘ldur. Sabohig‘a bizga qo‘shulur.
            Ushmundoq mahalda ta’jil qilduk urushtuk. Ba tundi sabuk dast burdan
            ba tig‘, Ba dandon gazad pushti dasti darig. Mening ehtimomimning
            jihati bu erdikim, urush kuni sekkiz yulduz oraliqta edi, agar ul
            kundin o‘tsa, o‘n uch-o‘n to‘rt kungacha sekkiz yulduz g‘anim orqasi
            sari bo‘lur edi. Ul mulohazalar hech ekandur. Betaqrib ta’jil
            qilibturbiz. Sabohi urush doiyasi bila jibalanib, otlarg‘a kechim
            solib, Barong‘or, javong‘or, g‘ul, irovul yasol yasab mutavajjih
            bo‘lduk. Barong‘or Ibrohim soru, Ibrohim joniy, Abulqosim ko‘hbur
            yana ba’zi beklar edi. Javong‘or Muhammad Mazid tarxon, Ibrohim
            tarxon yana Samarqand beklari Sulton Husayn arg‘un, Qaro barlos, Pir
            Ahmad, Xoja Husayn edi. G‘ulda Qosimbek va yana ba’zi yovuq ichkilar
            edi. Irovul Qanbar Ali sallox, Banda Ali, Xoja Ali, Mirshoh qavchin,
            Sayyid Qosim eshik og‘a, Xoldor, Banda Alining inisi Qo‘ch, Xaydar
            Qosim, Qosimbekning o‘g‘li bo‘lg‘on o‘bdon yigitlarni va ichkilarni
            tamom irovulg‘a bitilib edi. Bizkim yasob chiktuk, g‘anim ham
            o‘trudin (89 b) yasob paydo bo‘ldi. Barong‘or Mahmud Sulton, Jonibek
            Sulton, Temur Sulton, javong‘or Hamza Sulton, Mahdiy Sulton, yana
            ba’zi sultonlar edi. YAsollar yovuq etgach, g‘animning
            barong‘orining uchi bizning orqamiz sari buruldi. Men ham yuzumni
            alar sari qildim. Bizning irovulkim, nekim bo‘lg‘ay, ish ko‘rgan,
            qilich chopqon yigitlarni tamom irovulg‘a bitilib edi, o‘ng qo‘l
            sari qoldi. Olimizda hech kishi qolmadi. Bovujudkim, ilgari kelgan
            kishilarni urub, yondurub, g‘ulig‘a tiqduk. Anga ettikim,
            Shayboqxonning ba’zi qari ulug‘lari Shayboqxong‘a debturlarkim,
            yurumak kerak, turmokdin ish o‘tti. O‘zi to‘xtab turubtur.
            G‘animning barong‘ori bizning javong‘orimizni bosib orqaga evruldi,
            irovul ham o‘ng qo‘l sari qolib, olimiz yalang bo‘ldi. Keyindin va
            ilgari-din g‘anim kishisi zo‘rlab o‘q qo‘ya kirishti. Mo‘g‘ul
            cherikikim, ko‘makka kelib edi, urushurg‘a xud toqatlari yo‘q edi.
            Urushmoqni qo‘yub, bizning elni-o‘q talab, ottin tushura
            kirishtilar. Bir bu emas, hamisha badbaxt mo‘g‘ul (90 a) ning odati
            ushmundoqtur. Bossa ham o‘lja olur, bostursa ham o‘z elini talab
            tushurub o‘lja olur. Olimizdag‘ilarni necha navbat zo‘rlab kelganda
            urub yondurduk. Ilgarimiz ham zo‘rladi, keyin evrulgan kishi ham
            kelib bizning tug‘ka o‘q ko‘ya kirishtilar. Ilgaridin, keyindin
            zo‘rladilar. Bizning elni tebrattilar. O‘zbakning urushta bir uluq
            hunari ushbu to‘lg‘amadur, hech urushi to‘lg‘amasiz bo‘lmas. Yana
            bir budurkim, ilgari va keyin bek va navkar tamom o‘q qo‘yub
            jilovluq keladurlar, yong‘onda ham parishon yonmay jilovluq
            yonadurlar. Mening bila o‘n-o‘n besh kishi qolib edi. Ko‘hak daryosi
            yaqin edi. Barong‘orning uchi daryog‘a to‘qunub edi. Daryo sari-o‘q
            torttuk. Ko‘hak daryosining kirgan mahalli edi, daryog‘a etgan bila
            jibaliq kechimlik-o‘q suvg‘a kirduk. Yarimidin ko‘prak yayab-o‘q
            kelildi. Andin so‘ngra uzdurma edi. Bir tirgaz otimi er jibalik
            kechimlik ot uzdurub o‘ttuk. Suvdin o‘tgach, kechimni kesib
            tashladuk. Suvdin shimol sarig‘akim o‘tuldi, yog‘iy (90 6)din
            ajrashtuk. Vale yakka-yarimni talab tushurguchi, yalong‘ochlag‘uchi
            tamom bu shum mo‘g‘ul edi. Ibrohim tarxonni va yana xeyli
            o‘bdon-o‘bdon yigitlarni mo‘g‘ul talab ottin tushurub zoyi’
            qildilar. Ko‘hak daryosining shimol tarafi bila Kulba navohisidin
            Ko‘xak daryosini kechtuk. Ikki namoz orasi bor edikim, Shayxzoda
            darvozasidin kirib arkka keldim. Ulug‘-ulug‘ beklar va yaxshi-yaxshi
            yigitlar va qalin kishi bu urushta talaf bo‘ldi. Ibrohim tarxon va
            Ibrohim soru va Ibrohim joniy, bu g‘aribturkim, bir urushta uch
            Ibrohim otliq ulug‘ beklar talaf bo‘ldi. Yana Abulqosim ko‘hbur,
            Haydar Qosimbekning ulug‘ o‘g‘li Xudoyberdi tug‘chi va Xudoyberdi
            barlos va Sulton Ahmad Tanbalning inisi Xalilkim, burunroq necha
            qatla mazkur bo‘lub edi, bu urushta talaf bo‘ldilar. Yana ba’zilar
            har sarig‘a qochtilar. Ul jumladin Muhammad Mazid tarxon
            Xisravshoxg‘a Hisor va Qunduz sari bordi. Yana Qanbar Ali sallox
            mo‘g‘ulkim, ulug‘ rioyat qilg‘on begimiz ul edi, muncha rioyat topib
            edi, mundoq mahalda hamjihatliq qilmay, kelib Samarqandtin ko‘chini
            olib, bu ham Xisravshoxg‘a bordi. Yana ba’zi (91 a) ichkilar va
            yigitlar, misli Karimdod va Xudoydod turkman va Jonika ko‘kaldosh va
            Mullo Boboyi Pashog‘ariy O‘ratepa sari chiqtilar. Ul fursatta Mullo
            Bobo navkar emas edi, mexmon yo‘sunlukq yurur edi. Yana ba’zilar,
            misli Shirim tag‘oyi jamoati bila bovujudkim, bizning bila
            Samarqandg‘a kirdi, mashvarat qilib o‘luk-tirikni Samarqand
            qo‘rg‘onining ichida ko‘rub, qo‘rg‘onni berkitmak bo‘lduk. Mening
            onam egachisi singli qo‘rg‘onda turub, bo‘lg‘on ko‘ch va uruq va
            kishi-qarosini O‘ratepaga chiqorib yiborib, o‘zi bir necha
            kishi-qarosi bila jarida qo‘rg‘onda turdi. Bir bu emas, doim mundoq
            qattiq ishlar tushganda mundoq yupqaliq va nohamjihatliklar andin
            sodir bo‘lg‘ondur. Tonglasig‘a Xoja Abulmakorim va Qosimbek va jami’
            beklar va ichkilar va so‘z tegar yigit¬larni charlab mashvarat
            qilib, so‘zni qo‘rg‘onni berkitmakka va o‘luk-tirikni qo‘rg‘on
            ichida ko‘rmakka qo‘yduk. Men va Qosimbek va yovug‘umdag‘i ichkilar
            va yigitlar bila ko‘mak bo‘lduk. Bu maslahat uchun shahrning
            o‘rtasida Ulug‘bek mirzoning madrasasining tomining ustida (91 b) oq
            uy tikib o‘lturdim. O‘zga beklarga va yigitlarga darvozalarda va
            girdo-gird qal’aning fasilida buljorlar uloshildi. Ikki-uch kundin
            so‘ng Shayboqxon kelib qo‘rg‘ondin yirokroq tushti. Samarqandning
            mahalla-mahalla, ko‘y-ko‘y avbosh va yatimlari favj-favj yig‘ilib,
            yatimona salavotlar chekib, madrasa eshigiga kelib, urushg‘a
            chiqarlar edi. Shayboqxon, urushkakim otlanurdi, qo‘rg‘onning
            yovug‘ig‘a ham kela olmas edi. Necha kun bu vatira bila o‘tti. O‘q
            va kilich zaxm va zarbini va masof va maydon kitol va harbini
            ko‘rmagan avbosh va aytom bu muomaladin dalir o‘lub yiroq-yiroq
            chiqa kirishtilar. Ish ko‘rgan yigitlar mundoq besirfa
            chiqishlaridin man’ qilsalar, ta’n qila kirishtilar. Bir kun
            Shayboqxon Ohanin darvozasi sari urush kelturdi. Yatimlar chun dalir
            bo‘lub edilar, doimg‘idek dalir va yiroq chiqtilar. Bularning
            orqasig‘a ba’zi yigitlarni otliq chiqorildi. Ushturgardan tarafida
            ko‘kaldoshlar va yovuq ichkilar chiqib edilar, misli Shirim, Nuyon
            ko‘kaldosh, Qulnazar tag‘oyi va Mazid va ba’zilar andin bir-ikki-uch
            o‘zbak (92 a) bularg‘a ot soldi. Qulnazar bila qilich olishtilar.
            Bo‘lg‘on o‘zbaklar yayoqlab zo‘r kelturdilar. Shahr yatimlarini
            tebrattilar. Ohanin darvozasig‘a tiqtilar. Qo‘chbek va Mirshoh
            qavchin Xoja Xizr masjidining yonida tushub qoldilar. Yayoqlarni
            tebratgan bila ilgarigi otliqlari Xoja Xizrning masjidig‘a yig‘ilib
            keldilar. Qo‘chbek chiqib, ushbu ilgari kelgan o‘zbaklar bila yaxshi
            chopqulashib namoyon ish qildi. Bori el boqib turub edi, quyig‘a
            qochqonlar xud qochmoqlari bila-o‘q bo‘lub edilar. O‘q otardin va
            urushqa turardin ish o‘tub edi. Men darvozaning ustidin novak otadur
            erdim. Yana ba’zi yovug‘umdag‘ilar o‘q otadur edilar. Yuqorig‘i
            o‘qning zarbidin Xoja Xizr masjididin ilgari o‘ta olmadilar.
            O‘shandin-o‘q yondilar. Muhosara ovonida qo‘rg‘on fasilining ustida
            har kecha men, gohi Qosimbeq gohi yana beklardin va ichkilardin
            evrulurlar edi. Feruza darvozasidin Shayxzoda darvozasig‘acha fasil
            ustidin ot bila yurusa bo‘lur edi. O‘zga erlarda yayoq (92 b)
            yurulur edi. Ba’zilarkim, yayoq yurub evrulurlar edi, bir
            evrulguncha tong otar edi. Bir kun Shayboqxon Ohanin darvozasi bilan
            Shayxzoda darvozasi orasida urush kelturdi, menkim ko‘mak edim,
            urush munda bo‘lg‘och munda keldim. Gozuriston darvozasi bila
            So‘zangaron darvozasi tarafidin parvo qilmaduk. Ul kuni Shayxzoda
            darvozasining ustidin o‘q uchida bir bo‘z otliqning otini novak o‘qi
            bila yaxshi ottim. O‘q bila-o‘q bordi. Bu oraliqta oncha zo‘r
            kelturdilarkim, Ushturgardan navohisida fasilning tubigacha
            keldilar. Biz munda harb va zarbqa mashg‘ul, ul tarafdin tamom
            g‘ofil: yigirma besh-yigirma olti shotu tayyor qilg‘on
            ekandurlarkim, har shotuning kengligi onchakim uch kishi, ikki kishi
            yondasha chiqa olg‘ay. Yetti-sekkiz yuz o‘bdon yigitlarni bu
            shotular bilan Gozuriston darvozasi bila So‘zangaron darvozasining
            oralig‘i to‘g‘risi pustura qo‘yub, o‘zi ul tarafdin urush solg‘on
            ekandur. Eli tamom bu taraf urushqa mashg‘ul bo‘lub, buljor xoli
            bo‘lg‘on mahalda busqon erdin chiqib, (93 a) ildam kelib, bu
            shotularni ikki darvozaning oralig‘i Muhammad Mazid tarxonning
            xavlisining to‘g‘risidin bir yo‘li-o‘q fasilg‘a qo‘yarlar.
            Qo‘chbekning, Muhammadkuli qavchinning yana bir bo‘lak yigitlarning
            buljori bu er edi. Bu yigitlar Muhammad Mazid tarxonning havlisida
            bo‘lurlar edi. So‘zangaron darvozasi Qaro barlosning buljori edi.
            Gozuriston darvozasi Shirim tag‘oyining va og‘a-inisining va Qutluq
            Xoja ko‘kaldoshning buljori edi. Urush ul taraf bo‘lg‘on uchun
            buljor eli g‘ofil bo‘lub qul va qulluqchi ish-kuch uchun uyiga,
            bozorg‘a borib tarqashib edilar. Buljor beklari bir-ikki yatim-esir
            bila qolib edilar. Qo‘chbeq Muhamadquli qavchin, Shoh So‘fi, yana
            bir yigit yaxshilar borib mardonaliklar qildilar. Fasil ustiga
            yog‘iy kishisi ba’zi chiqib edilar, ba’zi chiqmoqta edilar. Bu
            mazkur bo‘lg‘on to‘rt kishi yugurub etib chopqulasha zarb rost ura
            yurib, tushurub qochurdilar. Boridin Qo‘chbek yaxshiroq bordi.
            Qo‘chbekning bir pisandida va namoyon ishi bu edi. Bu muhosarada
            ikki qatla xo‘blar iligi ishga tegdi. Qaro barlos ham So‘zangaron
            darvozasi buljorida (93 6) yolg‘uz qolib edi, ul ham yaxshi
            to‘xtadi. Qutluq Xoja ko‘kaldosh va Qulnazar mirzo ham buljorlarida
            Gozuriston darvozasida edilar. Alar ham oz kishi bila yaxshi
            to‘xtab, ko‘ndalangdin yaxshilar otquladilar. Yana bir navbat
            Qosimbek yigitlarni boshlab So‘zangaron darvozasidin chiqib,
            o‘zbaklarni Xoja Kafshirg‘acha kavlab, bir necha o‘zbakni tushurub
            bosh kesib keldi. Oshliq emdi pishgan chog‘ edi, hech kim yangi
            oshliq kiyurmaydur edi. Muhosara ayyomi mumtad bo‘ldi. Elga bisyor
            tanqisliq bo‘ldi. Anga ettikim, faqir va miskin it etini, eshak
            etini eya kirishtilar. Otqa bo‘g‘uzkim kam yoft bo‘ldi,
            daraxtlarning bargini otqa berurlar edi. Anda tajriba bo‘ldukim,
            bori yafroklardin tut yafrog‘i va qaroyig‘och yafrog‘i otqa
            sazovorroq emish. Ba’zi quruq yig‘ochlarni randa qilib, taroshasini
            suvg‘a ibitib otg‘a berurlar edi. Uch-to‘rt oyg‘acha SHayboqhon
            qo‘rg‘onning yovug‘ig‘a kelmay, iroqroqdin qo‘rgonni evrulub ko‘chub
            yurur edi. Bir oxshom el g‘ofil yarim kechag‘a yovuq Feruza
            darvozasi tarafida kelib, naqoralar cholib suron soldilar. Men
            madrasa (94 a) da erdim. Bisyor taraddud va dag‘dag‘a bo‘ldi. Mundin
            so‘ng har kecha kelib, naqora cholib suron solib, g‘avg‘o qilur
            edilar. Har necha atrof va javonibka elchilar va kishilar yiborildi,
            hech kimdin ko‘mak va madade etishmadi. Ul mahaldakim, zo‘r va
            quvvatimiz bor edi, hech nav’ shikast va nuqsone bo‘lmaydur edi.
            Ko‘mak va madad qilmadilar va mundoq mahalda xud ne hisob bila madad
            qilg‘aylar. Bularning umidi bila qabalda qal’adorliq qilmoqlik
            betaqrib ekandur. Burung‘ilar debturlarkim, qo‘rg‘on berkitmaklikka
            bosh kerak, ikki qo‘l kerak. ikki but kerak: bosh sardor bo‘lg‘ay.
            Ikki qo‘l ikki taraftin kelur ko‘mak va madad bo‘lg‘ay. Ikki but
            qo‘rg‘onning suyi bila zahirasi bo‘lg‘ay. Biz bu atrof va
            javonibdag‘ilardin ko‘mak va madad ko‘z tutarbiz, bular xud har
            qaysi bir o‘zga xayolda. Sulton Husayn mirzodek mardona va sohib
            tajriba podshoh bizga madad qilmay bizga ko‘ngul ko‘maklar berib,
            elchi yibormay, Shayboqxong‘a Kamoliddin Husayn Gozurgoxiyni
            muhosara vaqtida elchilikka yibordi. Tanbal Andijondin Piskent
            navohisig‘a keldi. Xonni ham Ahmadbek va jami’ Tanbalning
            muqobalasig‘a chiqordilar. Laqlaqon (94 6) va Turok chorbog‘i
            navohisida ro‘baro‘ bo‘ldilar. Urush, turush bo‘lmay, ajrashtilar,
            Sulton Mahmudxon urush kishisi emas edi. Sipohiylikdin bisyor oriy
            edi. Tanbal bila o‘tru bo‘lg‘on chog‘ xondin bedilona aqvol va af’ol
            zohir bo‘lur. Ahmadbek turk kishi edi, vale mardona va davlatxoh
            edi. G‘arib durusht aytur, derkim, bu Tanbal ne miqdor kishidurkim,
            muncha dag‘dag‘a va taraddud tortarsiz. Agar ko‘zungiz ko‘rqsa,
            ko‘zungizni bog‘lab yurub ro‘baro‘ bo‘laling. Vakri’i sanayi sab’a
            va tis’a mia* (To‘qquz yuz etginchi (1501—1502) yil voqealari)
            Muhosara imtidodi uzoqqa tortti. Zahira va ozuq hech tarafdin
            kelmadi. Ko‘mak va madad hech jonibdin etishmadi. Sipohiy va raiyat
            navmid bo‘lub, birar- ikirar qo‘rg‘ondin tashlab qocha kirishtilar.
            Shayboqxon qo‘rg‘on elining ojizligini anglab, kelib G‘ori Oshiqon
            navohisida tushti. Men ham Shayboqxonning ro‘baro‘yig‘a Qo‘yi
            Poyonda Malik Muhammad mirzoning uylariga keldim. Ushbu kunlarda
            Uzun Hasan Xoja Husaynkim, Jahongir mirzoning yog‘iylig‘ig‘a va
            Samarqandtin chiqmog‘imizg‘a ul bois bo‘lub edi, yana ne miqdor
            fitnavu fasod andin zohir bo‘lib edi, nechukkim burun (95 a) mazkur
            bo‘ldi, o‘n-o‘n besh navkari bila kelib qo‘rg‘onga kirdi. Bu kirishi
            xeyli mardona kirish edi. Sipohiy va shahriyg‘a usrat va tanqislig‘
            ko‘prak bo‘ldi. Yovuq kishilar va mutabar kishilar o‘zini fasildin
            tashlab qocha kirishti. Bek otlig‘din bir Vays Shayx Vays Log‘ariy
            boyri edilar, qochib tushtilar. Atrof va javonibtin bilkull ma’yus
            bo‘lduk. Hech tarafdin umidvorlik qolmadi. Ozuq va zahira kam edi.
            Bo‘lg‘oni xam tugandi. Hech tarafdin ozuq va zahira kelmadi. Bu
            mahalda Shayboqxon sulh so‘zini orag‘a soldi. Agar bir tarafdin
            umidvorlig‘ bo‘lsa edi, yo zahira bo‘lsa, sulh so‘ziga kim quloq
            solur edi. Zarurat bo‘ldi, sulhguna qilib, kechadin ikki pahar bo‘la
            yovushub edikim, Shayhzoda darvozasidin chiqildi. Volidam xonimni
            olib chiqtim. Yana ikki xotun kishi chiqti: biri Bichka xalifa edi,
            yana biri Minglik ko‘kaldosh edi. Mening egachim Xonzodabegim ushbu
            chiqqornda Shayboqxonning iligiga tushti. So‘g‘dning ulug‘
            shohjo‘ylarig‘a qorong‘u kechada urunub, yo‘l iturub yuz tashvish
            bila tong otqonda Xoja Diydordin o‘tub, sunnat vaqtida (95 b)
            Qorbugʼ pushtasiga yormoshtuk. Qorbug pushtasining shimolidin Xudak
            kentining oyogi bila Ilon otini tuslab tebraduk. Yolda borurda
            Qanbar Ali va Qosimbek bila ot tortishtuk. Mening otim otti. Aning
            otining qolgonini boqar xayol qilib qayrildim. Tang boshab ekandur,
            egar evruldi. Boshim bila erga yiqildim, agarchi o‘shul zamon qo‘pub
            otlandim, vale aqlim oxshomg‘acha qarorig‘a kelmadi. Bu olamda
            o‘tgan vakryi’ tush va xayoldek ko‘zumga va ko‘nglumga ko‘runur va
            kechar edi. Kech namozi digar Ilon o‘tida tushub, ot o‘lturub etini
            shishlab, kabob qilib, otni lahza tindurub otlanduk. Tongdin
            burunroq Xaliliya kentiga kelib tushtuk. Xaliliyadan Dizak kelildi,
            ul fursatta Dizakta Xrfiz Muxammadbek do‘ldoyning o‘g‘li Tohir
            do‘ldoy edi. Semiz etlar va mayda etmaklar arzon, chuchuk qovunlar
            va yaxshi uzumlar farovon. Andoq usrattin mundoq arzonliq va andoq
            baliyattin mundoq amonlikka kelduk. Vahmu usrattin amone toptuq,
            Yangi jon, toza jahone toptuq. O‘lum dag‘dag‘asi xotirdin raf’
            bo‘lub, ochliq (96 a) shiddati eldin daf’ bo‘ldi. Umrumizda muncha
            farog‘at qilmaydur eduk. Muddatul-umr amonlig‘ va arzonlig‘ kadrini
            muncha bilmaydur eduk. Ishrat usrattin so‘ng, farog‘at mashakkattin
            keyin lazzatlikroq va yaxshiroq ko‘rinur. To‘rt-besh navbat
            ushmundoq shiddattin rohatqa va mashaqqattin farog‘atqa muntakil
            bo‘lubtur. Avvalg‘i navbat bu edi. Mundoq dushman balosidin va
            ochliq ibtilosidin xalos bo‘lub, amonlig‘ rohatig‘a va arzonlig‘
            farog‘atig‘a etushtuk. Uch-to‘rt kun Dizakta istirohat qilduk. Andin
            so‘ng O‘ratepa sari azimat qilduk. Pashog‘ar bir nima yo‘ldin
            qaqasroqtur, chun muddati anda bo‘lub edim, o‘tub borurda borib ani
            sayr qildim. Pashog‘arning qo‘rg‘onida otunkim, muddati madid edi,
            mening onam xonimg‘a mulozamat qilur edi, bu navbat uloqsizliktin
            Samarqandta qolib edi, uchray tushti, ko‘rushtum, so‘rdum.
            Samarqandtin bu erga yayoq kelibtur. Mening onam xonimning singli
            Xo‘b Nigorxonim olami foniyni vido’ qilg‘on ekandur. O‘ratepada
            xonimg‘a va menga eshitturdilar. Mening otamning onasi xam Andijonda
            vafot (96 b) qilg‘on ekandur, ani ham munda eshitturdilar. Xonim xon
            bobom shunqor bo‘lg‘oli onalari, inilari, singillarinikim, Shohbegim
            va Sulton Mahmudxon va Sulton Nigor xonim va Davlat Sultonxonim
            bo‘lg‘aylar, ko‘rmaydurlar edi. Muforaqat imtidodi o‘n uch-o‘n to‘rt
            yilg‘a tortib edi, tuqqonlarni ko‘rgali Toshkandg‘a mutavajjih
            bo‘ldilar. Men Muxammad Husayn mirzo bila so‘zlashib, O‘ratepaning
            kentlaridin Dahkat degan erda qishlamoq bo‘ldum. Borib urukni
            Dahkatda qo‘yub, bir necha kundin so‘ng SHohbegimni va xon dodamni
            va xon urug‘-qayashni ko‘rgali men xam Toshkand azimati qildim.
            Borib Shohbegim va xon dodamg‘a mulozamat qilib, bir necha kun anda
            bo‘ldum. Mening onamning tuqqon egachisi Mexr Nigorxonim ham
            Samarqandtin keldilar. Mening onam xonim behuzur bo‘ldilar, xeyli
            yomon behuzurliq edi. Mahkam muxotara o‘tkardilar. Hazrati Xojago
            Xoja Samarqandtin chiqib kelib, Farkatta o‘lturub edilar. Farkatqa
            borib Xojani ko‘rdum. Umidvor erdimki, xon dodam rioyat va inoyat
            maqomida bo‘lub, viloyat va pargana bergaylar. O‘ratepani va’da
            qildilar. Muhammad Husayn mirzo (97 a) bermadi. Bilmon, o‘zlukidin
            bermadimu, yo yuqqoridin ishorat bo‘ldimu? Necha kundin keyin Dahkat
            O‘ratepaning ko‘hpoya kentlaridindur, ulug‘ tog‘ning tubida
            tushubtur, bu tog‘din o‘tgach Mascho bo‘lur. Eli agarchi sort va
            dehnishindur, vale atrokdek gala va ramaliq ellardur. Dahkatning
            qo‘yini qirq ming chenarlar edi. Bu kentta raoyoning uylariga
            tushtuk. Men bir kalontarining uyiga tushtim, kari kishi edi,
            oltmish-etmishda bor edi, vale onasi hanuz bor edi. Xeyli umr topqon
            xotun edi, yuz o‘n bir yoshta edi. Temurbek Hindustong‘a kirganda bu
            xotunning uruq-qayoshidin biri ul cherikka borib ekandur. Ul
            xotirida bor edi, hikoyat qilur edi. Bir Dahkatda ushbu xotunning
            o‘zidin tuqqon va nabira va qiz nabira va nabirayi nabira to‘kson
            olti kishi hozir edi. O‘lganlari bila ikki yuz hisob qilurlar edi.
            Nabirasining nabirasi bir yigit yigirma besh-yigirma olti yoshlar,
            qop-qora saqolliq yigit edi. Dahkatda ekanda Dahkatning gird va
            navohisidag‘i tog‘larni hamisha yayoq yurub, sayr qilur erdim. Aksar
            yalang oyoq (97 6) yurur erdim. Yalang oyoq ko‘p yurgandin oyoqlarim
            andoq bo‘lub edikim, tog‘ va tosh tafovut qilmas edi. Ushul sayr
            asnosida bir kun namozi digar bilan namozi shom orasida bir inichka
            nomushaxxas yo‘l bila bir o‘y tushub boradur edi. Men dedimkim, bu
            yo‘l qayong‘a borur ekin? O‘yg‘a ko‘z soling, o‘yni iturmang, to
            yo‘lning qay sari chiqari ma’lum bo‘lg‘ay. Xoja Asadulloh zarofate
            qildi, dedikim: «Gov gum shavad, chi kor kunem?» Ushbu kish
            sipoxhiylardin ba’zisi bizning bila qazoqliqlarda yuruy olmay,
            Andijong‘a bormokqa ruxsat tiladilar. Qosimbek mubolag‘alar bilan
            arzg‘a etkurdikim, chun bu kishi boradur, Jahongir mirzog‘a
            maxsusona o‘z kiyganingizni yiboring. Bir os bo‘rkumni yibordim.
            Qosimbek yana mubolag‘a qildikim, Tanbalg‘a xam bir nima yiborsangiz
            ne bo‘lg‘ay? Agarchi rozi emas erdim, Qosimbekning mubolag‘asi
            jihatidin No‘yon ko‘kaldoshning bir o‘guq yassi qilichinikim,
            Samarqandta o‘zi uchun yasatib edi, Tanbalg‘a yiborildi. Mening
            boshimg‘a tekkan qilich ushbu qilich-o‘q edi, nechukkim kelur
            yilning vaqoyiida mazkur bo‘lg‘usidur. Necha kundin so‘ng mening
            ulug‘ onam Esan Davlat (98 a) begimkim, men Samarqandtin chiqqonda
            qolib edilar, Samarqandta qolg‘on ko‘ch-urug‘ va och va oruq bila
            keldilar. Ushbu qish o‘rtasida Shayboniyxon Xo‘jand suyini muz bila
            kechib, Shohruxiya va Piskent navohisini chopti. Xabar kelgach,
            kishimizning ozlig‘ig‘a boqmay, chopa otlanduq. Xo‘jandning quyig‘i
            kentla-ri Hashtiyak to‘g‘risi bila mutavajjih bo‘lduk. Mahkam zarb
            sovuq edi. Bu navohida Hodarvesh eli o‘ksumas, hamisha tund qo‘par.
            Ul martabada sovuq erdikim, o‘shul ikki-uch kunda ikki-uch kishi bu
            orada sovuqning shiddatidin o‘lub edi. Manga g‘uslg‘a ehtiyoj edi.
            Bir ariq suyidakim, yoqalari qalin muz to‘ngub edi, o‘rtasi suvning
            tezligi jihatidin yax bog‘lamaydur edi, bu suvg‘a kirib g‘usl
            qildim. O‘n olti qatla suvg‘a cho‘mdum. Suvning sovuqlug‘i xeyli
            ta’sir qildi. Tonglasi Xo‘jand suyini Xoslar to‘g‘risidin muz
            ustidin o‘ttuk. Suvdin o‘tub tunqatib, Piskentta kelduk. Shayboqxon
            xud Shohruxiya navohisini-o‘q chopib yong‘ondur. Ul fursatta Piskent
            Mullo Haydarning o‘g‘li Abdulmannonda edi. Abdulmannondin kichikrak
            Mo‘min otliq bir yaramas va parishon o‘g‘li men Samarqandta ekanda
            mening qoshimg‘a kelib edi, filjumla rioyat qilib erdim. Bilmon
            No‘yon ko‘kaldosh Samarqandta (98 b) aning bila ne tavr yomon maosh
            qilur, bu ... kiyna saxlab ekandur. O‘zbak chopg‘unchisining
            yonilg‘on xabari kelgach, xon qoshig‘a kishi yiboribdur. Piskenttin
            ko‘chub, Ohangaron kentlarida uch-to‘rt kun tavaqquf qilduk.
            Samarqanddag‘i oshnoliq bila Mullo Haydarning o‘g‘li Mo‘min No‘yon
            ko‘kaltoshni va Ahmad Qosimni, yana ba’zilarni og‘izlag‘oni chorlar,
            menkim Piskenttin ko‘chtum, bu jam’ Piskentta qoldilar. Bu jamoatka
            bir jar yoqasida suhbat berur. Biz kelib Ohangaron kentlaridin
            Somsiyrak degan kentga tushtuk. Tonglasi xabar keldikim, No‘yon
            ko‘kaldosh jardin mastliqta yiqilib o‘libtur. Xaqnazarnikim,
            No‘yonning tuqqon tag‘oyisi edi, yana bir jam’ bila yiborildi, borib
            No‘yonning yiqilg‘on eridin topib, ehtiyot qilib, No‘yonni Piskentta
            tufroqqa topshurub keldilar. Bular suhbat tutqan erdin bir o‘q otimi
            bir baland jarning ostida No‘yonning o‘lugini topibdurlar. Ba’zig‘a
            gumon bo‘ldukim, Samarqanddag‘i kiynani saxlab, Mo‘min No‘yong‘a
            qasd qildi. Tahqiqini kishi bilmadi. Manga g‘arib ta’sir qildi, kam
            kishining favtig‘a muncha mutaassir bo‘lub erdim. Bir hafta-o‘n
            kungacha hamisha (99 a) yig‘lardim. Favtining tarixi «favt shud
            No‘yon» topildi. Necha kundin so‘ng yonib Dahkatga keldim. Yoz bo‘la
            Shayboqxonning O‘ratepa ustiga kelur xabari bo‘ldi. Dahkat tuz er
            uchun Obburdan doboni bila Mascho ko‘histonig‘a oshtuk. Maschoning
            quyig‘i kenti Obburdandur. Bu Obburdandin quyiroq bir chashma
            tushubtur, bu chashma boshida mazoredur. Ushbu chashmadin yuqqori
            Mascho doxilidur. Quyi Palg‘arg‘a taalluqdur. Ushbu chashma boshida,
            chashma yoqasidag‘i toshida qazib, bu uch baytni sabt ettim:
            SHunidamki, Jamshidi farruxsirisht Ba sarchashmae bar sange navisht:
            «Bar in chashma chun mo base dam zadand, Biraftand to chashm barham
            zadand. Giriftem olam ba mardiyu zo‘r, Va lekin naburdem bo xud ba
            go‘r». Ul ko‘histonda bu rasmdurkim, toshqa qazib abyot va nimalar
            bitirlar. Ushbu Maschoda ekanda Mullo Hijriy shoir Hisor tarafidin
            kelib mulozamat qildi. Bu matla’ni o‘shul ayyomda aytib erdim:
            Takalluf har necha suratta bo‘lsa ondin ortuqsen, Seni jon derlar,
            ammo betakalluf jondin ortuqsen. Shayboqxon O‘ratepaning gird va
            navohisig‘a kelib, bir pora buzuqchiliq qilib yondi. Shayboqxon
            O‘ratepaning (99 b) ustida ekanda kishimizning ozlig‘ig‘a va
            yaroqsizlig‘ig‘a boqmay, Maschoda uruqni qo‘yub, Obburdan dobonidin
            oshib Dahkat navohisig‘a keldukkim, kecha erta yovuq sig‘inib
            qopug‘a kelgan ishni taqsir qilmag‘aybiz. Shayboqxon bot-o‘q yondi.
            Yana dobon oshib Maschog‘a kelduk. Xotirg‘a kechtikim, mundog‘
            tog‘din tog‘ka aloxon va alomon, viloyatimiz yo‘q, erimiz yo‘q,
            turmak betaqribdur, xon qoshig‘a Toshkandga-o‘q boraling. Qosimbek
            bu yurumoqqa rizo bo‘lmadi. Qorabuloqda uch-to‘rt mo‘g‘ulni zabt va
            siyosat uchun o‘lturub edi, nechukkim mazkur bo‘ldi. G‘olibo, o‘shul
            jihatidin bormokka taraddud qildi. Har necha mubolag‘a qilduq
            bo‘lmadi. Og‘a-ini va tavobi’ va lavohiqi bila Hisorg‘a tortti. Biz
            Obburdan ko‘tali bila oshib, xon qoshig‘a Toshkandga mutavajjih
            bo‘lduk. Ushbu ayyomda Tanbal cherik tortib Ohangaron julgasiga
            keldi. Cherik ustida Muhammad dug‘latkim, Muhammad Hisoriyg‘a
            mashhur edi, yana inisi Sulton Husayn dug‘lat, Qanbar Ali salloh
            muttafiq bo‘lub Tanbalg‘a qasd qilurlar. Bu muhimni Tanbalg‘a
            sezirgach, tura olmadilar, xon qoshig‘a qochib keldilar. Bizga
            kurbon iydi SHohruxiyada bo‘ldi. Betavaqquf o‘tub, xon qoshig‘a
            Toshkandga bordim. Bu ruboiyni aytib edim, ma’mul qofiyasida
            taraddudim bor edi, ul mahalda she’r (100 a) mustalaqotig‘a muncha
            tatabbu’ kilmaydur edim, xon xushtab’ kishi edi, she’r aytur edi,
            agarchi saru somonliq g‘azali kamroq edi, bu ruboiyni xong‘a
            o‘tkarib, taraddudimni arz qildim. Ko‘ngul ting‘udek shofiy javob
            topmadim. G‘olibo, she’r mustalahitig‘a kamroq tatabbu’
            qilg‘ondurlar. Ruboiy budur: YOd etmas emish kishini mehnatta kishi,
            SHod etmas emish ko‘ngulni gurbatta kishi. Ko‘nglum bu g‘aribliqta
            shod o‘lmadi hech, G‘urbatta sevunmas emish, albatta, kishi. So‘ngra
            ma’lum bo‘ldikim, turkiy lafzida mahal iqtizosi bila to va dol yana
            g‘ayn va qof va kof bir-birlari bila mubaddal bo‘lurlar emish. Bir
            necha kundin so‘ng Tanbal O‘ratepaning ustiga keldi. Bu xabar
            kelgach xon Toshkandtin cherik otlandi. Piskent bila Somsiyrakning
            orasida barong‘or va javong‘orni yasol yasab erdim, ko‘rdilar.
            Mo‘g‘ul dasturi bila tug‘ bog‘ladilar. Xon ottin tushti. To‘qquz
            tug‘ni xonning olida turg‘uzub, bir mo‘g‘ul bir o‘yning o‘rta
            iligiga bir uzun oq bo‘zni bog‘lab, iligiga tutubdur. Yana uch
            parcha uzun bo‘zni uch tug‘ning tutasidin kuyiroq bog‘lab, tug‘ning
            yig‘ochining ostidin olib kelturub, bir bo‘zning uchini xon bosib
            turdi. Yana bir tuqqa bog‘lag‘on bo‘zning uchini men bosib turdum.
            Yana bir bo‘zning uchini Sulton Muhammad Xonika. (100 b) Ul mo‘g‘ul
            bo‘z bog‘lag‘on o‘yning o‘rta iligini iligiga olib, mo‘g‘ulcha
            nimalar deb tuqqa boqib ishorat kiladur, xon va tamom turg‘onlar
            tug‘ sorig‘a kimizlar sochadurlar. Tamom nafirlarni va naqoralarni
            bir yo‘li chaladurlar. Bo‘lg‘on yasolda turg‘on cherik eli bir yo‘li
            suron soladurlar. Uch navbat ushmundoq qiladurlar. Andin so‘ng
            otlanib suron solib ushmuncha cherik davrin chopardurlar. Mo‘g‘ul
            orasida CHingizxonning tuzuki holog‘acha Chingizxon yasab
            qo‘ygandek-o‘ktur. Barong‘or barong‘orda, javong‘ar javong‘arda,
            g‘ul g‘ulda, harkim ota-otasidin qolg‘an erida-o‘q turar, barong‘or
            bila javong‘orda har kimning e’tibori ko‘praktur, uch sarroq
            turarlar. Barong‘orda charosi bila bekchik urug‘ining hamisha uchka
            chiqmoq talashlari bor. Ul fursatta charosning tuman begisi Qashka
            Mahmud edi, xeyli mardona yigit edi. Bekchik tumaniningkim,
            tumanga-oq mashhurdur, tuman begisi Ayyub Yaʼqub edi, uchka chiqmoq
            uchun urushtilar. Bir-birlariga qilichlar sugurushtilar. Oxir,
            golibo, mundoq qaror toptikim, chargada birisi yuqqori turgay,
            yasolda yana biri uchka chiqqay. Tonglasig‘a Somsiyrak navohisini
            charga solib ovladilar. Kelib Turok chorbog‘ig‘a tushuldi. (101 a)
            Ul g‘azalikim tugattim, ushbu kun ushbu yurtta tugattim. U tugangan
            g‘azal budur: Jonimdin o‘zga eri vafodor topmadim, Ko‘nglumdin o‘zga
            mahrami asror topmadim. Bu g‘azal olti bayt turur. Mundin so‘ng
            g‘azalkim tugandi, o‘shul tartib bila-o‘q bitildi. Mundin
            ko‘ch-bako‘ch Xo‘jand daryosining yoqasig‘a keldilar. Bir kuni sayr
            tariqi bila suvdin o‘tub, osh pishurub, yigitlarni va chuhralarni
            sho‘xluqqa solduk. Ushbu kun mening takbandimning oltun qullobini
            o‘g‘urladilar. Tonglasig‘a-o‘q Xonkuli Bayonquli bila Sulton
            Muhammad Vays qochib Tanbalg‘a bordilar. Barchag‘a gumon bo‘ldukim,
            bu harakat bulardin sodir bo‘lubtur, agarchi tahqiq bo‘lmadi. Ahmad
            Qosim ko‘hbur ham ijozat tilab O‘ratepaga bordi. Ul ham ushbu
            borg‘on bila kelmadi. Tanbalg‘a bordi. Vaqoi’i sanayi samon va tis’a
            mia* Xonning bu yurushi befoydaroq yurush edi qo‘rg‘on olmoq va
            yog‘iy bosmoq yo‘q: bordilar, keldilar. Bu muddattakim, Toshkandta
            edim, xeyli qalloshliq va xorlik tortildi, viloyat yo‘q, viloyat
            umidvorlig‘i yo‘q, navkar aksar tarqadi; ma’dudikim, qolib edi,
            qallloshliqtin mening bila yuruy olmas edilar. Xon dodamning
            eshigiga borsam, gohi bir kishi bila, gohi ikki kishi bila borur
            erdim, vale yaxshilig‘i bu edikim, yot emas edilar, tuqqon edilar.
            (101 b) Xon dodamg‘a ko‘runush qilib, SHohbegim qoshig‘a kelur edim.
            O‘z uyimdek bosh yalang, oyoq yalang kirar erdim. Oxir mundoq
            sargardonliqtin va bu nav’ bexonumonliqtin jong‘a ettim. Dedimkim,
            mundoq dushvorliq bila tirilguncha, bosh olib yitsam yaxshi. Bu nav’
            xorliq va zorliq bila el bilguncha oyog‘im etgancha ketsam yaxshi.
            Xitoyg‘a bormoqni jazm qilib, bosh olib ketmakka azm qildim.
            Kichiklikdin beri Xitoy sarig‘a xavasim bor edi. Vale saltanat va
            aloyiq jihatidin muyassar bo‘lmas edi. Saltanat xud bordi. Onam ham
            onalarig‘a, inilarig‘a qo‘shuldilar. Sayr mavoni’i raf’ bo‘ldi, ul
            dag‘dag‘alar daf’ bo‘ldi. Xoja Abulmakorimning tavassuti bila bu
            so‘zni orag‘a soldimkim, Shayboqxondek g‘anim paydo bo‘lubtur,
            muning zarari turkka va mo‘g‘ulg‘a musovidur. Muning fikrini
            hololiqtakim, ulusni hanuz yaxshi bosmaydur va ko‘p ulg‘aymaydur,
            qilmoqlik vojibdur. Nechukkim debturlar: Imro‘z bikush chu metavon
            kusht, Otash chu baland shud jahon so‘xt. Magzorki zih kunad
            kamonro, Dushman chu ba tir metavon do‘xt. Kichik xon dodam ham
            yigirma to‘rt-yigirma besh yildurkim, muloqot qilmaydurlar, men ham
            ularni ko‘rgan emasman. Bo‘la olg‘aymukim, men borsam, ham kichik
            xon dodamni ko‘rsam, ham muloqot qilmoqqa vosita va soyi’ bo‘lsam.
            G‘arazim bu erdikim, bu bahona bila bu oradin (102 a) chiqsam,
            Mo‘g‘uliston va Turfong‘a borg‘onda xud hech monii va dag‘dag‘a
            qolmas, o‘z jilovim o‘zumning iligimda bo‘lur. Bu xayolimdin hech
            kishi sohib vuquf emas edi, kishini sohib vuquf ham qilib bo‘lmas
            edi. Ne jihattinkim, onamg‘a xud mumkin emas erdikim, mundoq
            so‘zlarni ayta bo‘lg‘ay. Yana bir necha ulug‘-kichik gird va
            go‘shamda bo‘lurlar edi. O‘zga umidvorliklar bila manga irashib
            sargardonliq tortib yururlar, alarg‘a ham mundoq so‘zlarni
            aytmoqning hech lutfi yo‘q edi. Xoja Abulmakorim Shohbegimga va xon
            dodamga bu so‘zni aytqoch, alardin rizo ne fahm bo‘lur. Yana
            xotirlarig‘a kecharkim, rioyat topmog‘ondin magar ruxsat
            tilaydurman. Bu jihattin nomus qilib ruxsatta andak taammul
            qildilar. Ushbu fursatta kichik xon dodamdin bir kishi keldikim,
            tahqiq kichik xon keladur. Bu xayol ham bo‘lmadi. Yana bir kishi
            kelib, kichik xonning yaqin etganining xabarini aytqoch, Shohbegim
            va kichik xon dodamning singillari Sulton Nigorxonim va Davlat
            Sultonxonim va men va Sulton Muhammad Xonika va Mirzoxon, borcha
            kichik xon dodamg‘a o‘tru chiqtuk. Toshkand bila Sayramning orasida
            Yag‘mo degan kent va yana bir necha kentginalar bor. Ibrohim ota va
            Ishoq otaning qabri andadur, bu kentlarg‘acha borildi. Kichik xon
            dodamning bu zamon kelurini (1026) tahqiq bilmay holidin sur’at bila
            otlanib edim. Bayakbor xon uchray-o‘q tushtilar. Ilgari yurudum, men
            tushganda-o‘q kichik xon dodam voqif bo‘ldi, xeyli iztirobta bo‘ldi.
            G‘olibo, andoq hayoli bor ekandurkim, bir erda tushub o‘lturub,
            mening bila ta’zim bila ko‘rushgaylar. Evuq etishib tushtum, mahal
            ul taqozo qilmadi, yukungucha fursat ham bo‘lmadi, yukunub borib
            ko‘rushtum. Iztirob va infiolda bo‘lub, filhol Sulton Sa’idxon bila
            Boboxon Sultonni buyurdilarkim, tushub mening bila yukunub
            ko‘rushgaylar. Xonning o‘g‘lonlaridin ushbu ikki sulton-o‘q kelib
            edi, o‘n uch-o‘n to‘rt yoshda bo‘lg‘oylar edi. Bu sultonlar bila
            ko‘rushub otlanib, SHoxbegim qoshig‘a kelduk. Ulturub o‘tgan-kechgan
            kayfiyat va holottin yarim kechagacha o‘lturub aytishtilar. Tonglasi
            kichik xon dodam manga mo‘g‘ulcha rasmliq bosh-oyoq va ko‘rini va
            egarlik xossa otini inoyat kildi. Maftunluq mo‘g‘uliy bo‘rk va
            sonchma tikkan xitoyi atlas to‘n va xitoyi ko‘r, burung‘i rasmliq
            toshi chintoiy bila chintoiyni so‘l sari, yana uch-to‘rt nima xotun
            kishining yoqosig‘a osar anbardon va haritasidek nimalar osibturlar,
            so‘ng sarida ham ushmundoq uch-to‘rt nima osibturlar. Ul erdin
            Toshkand sori mutavajjih bo‘ldilar. (103 a) Ulug‘ xon dodam ham
            Toshkandtin uch-to‘rt yig‘och yo‘l o‘tru chiqib keldi. Bir erda
            shomiyonalar tikib, ulug‘ xon o‘lturdi. Kichik xon ro‘baro‘din
            keladur edi. YOvuq etgach, xonning so‘l qo‘li bila keyindin evrulub
            kelib, xonning olida tushub keldi. Ko‘rushur erga etishib, to‘qquz
            qatla yukunub kelib ko‘rushti. Ulug‘ xon ham kichik xon yaqin
            etgach, qo‘pub ko‘rushtilar, g‘alaba quchushub turdilar. YOng‘onda
            ham kichik xon to‘qquz qatla yukundi. Tortiq tortqonda ham qalin
            yukundi. Andin so‘ng kelib o‘lturdilar. Kichik xonning kishilari
            tamom mo‘g‘ulcha yasanib edilar: mo‘g‘ulcha bo‘rklar, xitoyi atlas
            va sonchma tikkan to‘nlar va mo‘g‘ulcha yashil sag‘riliq sokdoqlar
            va egarlar va mo‘g‘uliy otlar va tavri g‘ayri mukarrar zeb bila
            keldi. Kichik xon ozroq kishi bila kelib edi: mingdin ko‘proq, ikki
            mingdin ozroq bo‘lg‘ay edi. Kichik xon dodam g‘arib atvorliq kishi
            edi, qilichig‘a mahkam erklik va mardona kishi edi. Bu aslihadin
            qilichka ko‘prak mu’takid edi. Der edikim, shashpar va piyoziy va
            kistan va tabarzin va boltukim bor, tegsa bir eri korgardur, qilich
            agar tegsa, boshdin-oyog‘i korgardur, kesar. Qilichini hargiz
            o‘zidin ayirmas edi: yo belida edi, (103 b) yo iligida. Yoqa yerda
            ulg‘oyg‘on uchun bir nima rustoyiroq durushtgo‘yroq edi. Ushbu
            mo‘g‘ulcha zeb bilakim, mazkur bo‘ldi, kichik xon dodam bila keldim.
            Xoja Abulmakorim ulug‘ xon dodam bila edi, meni tonimaydur,
            so‘rubturkim, bular qaysi sultondur? Aytqondin so‘ng tanibtur.
            Toshkandga kelib bot-o‘q Sulton Ahmad Tanbalning ustiga Andijong‘a
            cherik torttilar. Kan-dirlik dobonining yo‘li bila mutavajjih
            bo‘ldilar. Ohangaron julgasi eta kichik xonni va meni ilgarrak
            ayirdilar. Dobondin oshib Zirqon va Karnon navohisida ikki xon
            qatildilar. Karnon navoxiysida bir kun dim ko‘rdilar, che-riklarini
            o‘ttuz ming chenadilar. Ilgaridin xabar kela boshladikim, Tanbal ham
            cherikini yig‘ib Axsig‘a kelibtur. Xonlar mashvarat qilib, ra’ylari
            munga qaror toptikim, manga bir pora cherik qo‘shqaylar, Xo‘jand
            suyini o‘tub, O‘sh va O‘zgand sori borib, orqasig‘a evrulgaymen.
            So‘zni munga qo‘yub, Ayyub Bekchikni tumani bila, Jon Hasan borinni
            borinlari bila, Muhammad Hisoriy dug‘latni, Sulton Husayn dug‘latni,
            Sulton Ahmad mirzo dug‘latni o‘zlarini, Dug‘lat tumani bularda emas
            edi, Qanbar Alini va Sorig‘bosh mirzo itarchini cherik dorug‘ayi
            qilib manga ko‘shtilar. Karnondin xonlardin ay-rilib, Sakon
            navohisidin Xo‘jand suyini sol bila kechib, Xo‘qon (104 a) o‘rchini
            bila o‘tub, Kuboni bosturub, Olayluq o‘rchini bila O‘sh ustiga
            ilg‘aduk. Sahar vaqti O‘sh qo‘rg‘onig‘a g‘ofillikta etishtuk. O‘sh
            eli chora qila olmadilar, O‘shni topshurdilar. Bittab’ viloyat eli
            bizni ko‘p tilar edilar. Tanbalning qo‘rqunchidin va bizning
            yiroqlig‘imizdin choralarini topa olmaslar edi. O‘shqa kelib
            kirgach, Andijonning sharq va janubidag‘i tog‘ va tuz el va uluslari
            tamom kirdilar. O‘zgandnikim burun Farg‘onaning poytaxti ul ekondur,
            yaxshi qo‘rg‘oni bor, sarhadta voqi’ bo‘lubtur. Eli bizning
            qullug‘imizni qabul qilib, kishi yiborib, manga kirdilar. Necha
            kundin so‘ng Marg‘inon eli ham dorug‘asini urub qavlab, manga
            kirdilar. Xo‘jand suyining Andijon tarafidag‘i qo‘rg‘onlardin bir
            Andijondin o‘zga tamom kirdilar. Bu ayyomda bovujudkim mundoq
            qo‘rg‘onlar bizga kirdi va viloyatta mundoq oz-og‘loq urush-murush
            bo‘lur, vale hech jonibtin g‘olibiyat va mag‘lubiyat mushaxxas va
            ma’lum bo‘lmas, chun Andijon tarafidag‘i el va ulus (104 b) va
            qo‘rg‘on va viloyat aksar manga kirdilar, Andijonning eli ham
            bittab’ meni tilar edilar, vale choralarin topa olmaslar edi,
            xotirg‘a ettikim, bir kecha Andijonning yovug‘ig‘a borib, kishi
            kiyurub, xoja va arboblari bila so‘zlashsak, ehtimoli borkim, bizni
            bir tarafdin kiyurgaylar. Bu xayol bila O‘shdin otlanib, yarim kecha
            Andijonning bir kuro‘hida Childuxtaron ro‘baro‘yig‘a kelduq, Qanbar
            Alibek va yana ba’zi beklarni ilgarrak yiborildikim, inchkalik bila
            qo‘rg‘ong‘a kishi kiyurub xoja va arbob bila so‘zlashgaylar. Biz
            yiborg‘on beklarning intizorida ot ustida-o‘q turub edik, ba’zi
            urgudamakta, ba’zi xobolud, kechaning uch pahari bo‘lg‘oy edi,
            bayakbor tablboz uni va suron chiqti. Yog‘iyning ko‘pini, ozini
            bilmay, g‘ofil va uyquluq el bir yo‘li-o‘q bir-biriga boqmay
            duvurlab qocha berdilar. Men elni tiyguncha fursat ham bo‘lmadi.
            Eg‘iy sori-o‘q yurudum. Mirshoh qavchin, Bobo SHerzod va Do‘st Nosir
            mening bila-o‘q tebradilar. Biz to‘rt kishidin o‘zga jami’ el
            qochmokka-o‘q yuz qo‘ydilar. Ozroqcha yonib erdimkim, bu
            dorin-g‘onlar o‘q ko‘yub, suron solib, etishib keldilar. Bir qashqa
            otliq kishi manga yaqin sig‘inib keldi. Otini o‘qladim, yumolanib
            bordi. Bir nima bosilg‘ondek (105 a) bo‘ldilar. Mening bila bo‘lg‘on
            uch kishi dedilarkim, qorong‘u kecha yog‘iyning ko‘pi-ozi ma’lum va
            mushaxxas emas. Bo‘lg‘on cherik eli tamom kettilar, biz to‘rt
            kishidin ne miqdor mutazarrir bo‘lg‘aylar, borib bu duramagan elga
            etib, urushmoq kerak. Qatrab elga etib, urub, qamchilab, harchand
            qilib, el tiyilmadi. Yana bu to‘rt kishi bila yonib-o‘q qo‘yduq
            ozroqcha to‘xtadilar. Chun bir-ikki navbat ko‘rdilar, biz uch-to‘rt
            kishi, besh emasbiz, yana elni quvloqa va tushurmaqqa mashg‘ul
            bo‘ldilar. Ushbu dastur bila uch-to‘rt qatla borib elni tiy-dim. El
            tiyilmog‘och, yana ushbu uch kishi bila yonib-o‘q qo‘pub, g‘animni
            yondurdum. Ikki-uch kuro‘hg‘acha elni Harobuk va Pashomunning
            ro‘baro‘yidagi pushtag‘acha quvlay keldilar. Pushtag‘a etganda,
            Muhammad Ali Mubashshir uchradi. Men dedimkim, bu oz kishidur, turub
            ot solaling. Turub ot solduq irisha turub krldilar. Parishon
            bo‘lg‘on el ul tarafdin-bu tarafdin yig‘ilib keldilar. Ba’zi
            o‘bdon-o‘bdon yigitlar ushbu doritqon bila rost O‘shka boribturlar.
            Bu kayfiyat mundoq ekandurkim, Ayyub Bekchikning tumanidin bir necha
            mo‘g‘ul O‘shdin bizdin ayrilib qazoqlikka Andijonning girdig‘a
            kelgan ekandurlar. Bizning cherikning g‘avg‘osin eshitib, inchkalik
            bila ilgarrak kelib o‘rondashurlar. Bu o‘ron ikki nav’ bo‘lur: (105
            6) ulkim, har qavmning o‘roni bor, nechukkim, ba’zi kavmning o‘roni
            «durdona»dur va ba’zining «to‘qboy», ba’zining «lulu»; yana bir
            tamom cherikka ish mahalida ikki lafzni o‘ron qo‘yarlarkim, ish
            vaqtida uchrashqonda, biri bir lafzni aytqonda yana biri ul ma’hud
            lafzni aytqay, to bu tariq bila el yog‘iydin ayrilg‘ay va o‘z
            kishisini yotdin farq qilg‘ay. Ul yurushta ma’hud o‘ron alfozi
            «Toshkand» bila «Sayram» edi. «Toshkand» desa, «Sayram» deyilgay,
            «Sayram» desa «Toshkand». Bu orada — sho‘rda Xoja Muhammad Ali
            ilgarrak ekandur. Mo‘g‘ullar: Toshkand, Toshkand deb kelurlar. Xoja
            Muhammad Ali sirt kishi iztirobta bo‘lur, muqobalada ul ham
            «Toshkand, Toshkand» der. Mo‘g‘ullar yog‘iy kishisi xayol qilib
            suron solib, tablboz cholib o‘q ko‘yarlar. Ushbu tariq g‘alat
            g‘avg‘o bila turmab parishon bo‘lduk. Ul qilg‘on xayol bo‘lmadi.
            Yana yonib O‘shka kelduk. Besh-olti kundin so‘ng tog‘ va tuz va
            qo‘rg‘on manga ruju’ kilg‘onidin Tanbal va tavobii bedil va bepoy
            bo‘lub, cherigi va eli uchar-to‘rtar toqqa va tuzga qocha
            kirishtilar. Ba’zi aning ichidin kelganlar dedilarkim, Tanbalning
            ishi buzulmoqg‘a etibdur. Ushbu uch-to‘rt kunda tahqiq buzulub
            yong‘usidur. Bu xabarlar kelgach, Andijon ustiga otlanduk. Andijon
            qo‘rg‘onida Tanbalning kichik inisi Sulton Muhammad Kalpo‘k edi,
            Tutluq yo‘li bila kelib, Andijonning janub tarafig‘a Xoqong‘a (106
            a) namozi peshinda chopqun qo‘yuldi. O‘zum ham chopqunchining
            keyincha yurub, Pushtayi Ayshning Xoqon tarafidag‘i domanasiga
            keldim. Qorovuldin xabar keldikim, Sulton Muhammad Kalpo‘k bo‘lg‘on
            kishisi bila mahalla va bog‘ottin toshqari Pushtayi Ayshning
            domanasig‘a chiqibtur. Chopqunchi hanuz yig‘ilmaydur edi.
            Chopqunchining yig‘ilurig‘a boqmay betavaqquf yog‘iy sari tez-o‘q
            tebradim. Kalpo‘kning kishisi besh yuzdin ko‘proq bo‘lg‘ay edi.
            Agarchi bizning kishimiz andin ko‘praq edi, vale cherik eli
            chopqung‘a tarqab edi. Ro‘baro‘ bo‘lg‘on mahalda o‘shancha-o‘q
            bo‘lg‘ay eduk. Yasol va tartibni mulohaza kilmay, jilavrez-o‘q
            g‘anim sari mutavvajjih bo‘lduk. Yovuq etgach, to‘xtay olmadi.
            Bir-ikki qilich olishg‘uncha ham bo‘lmadi, qocha berdi. Kishisini
            Xoqon darvozasining yovug‘ig‘acha tushara bordilar. Yog‘iyni bosib
            mahallaning yoqasi Xoja Kattag‘a etganda namozi shom bo‘lub edi,
            tez-o‘q darvozag‘a etar xayolim bor edi. Ulug‘-qari tajribaliq
            beklar Nosirbek Do‘stbekning otasi, Qanbar Alibek arzg‘a
            tegurdilarkim, kech bo‘lubtur, qorong‘uda qo‘rg‘ong‘a yaqin sig‘inib
            bormoq behisobdur, keyinrak tortib tushaling, tongla ne choralari
            bordur, qo‘rg‘onni berurlar. Bu tajribaliq beklarning so‘ziga kirib,
            mahallotning yoqasidin- (106 b) o‘q yonduq. Agar qo‘rg‘on eshigiga
            borsoq ekandur, beshak va shubha qo‘rg‘on ilikka kirar ekandur.
            Namozi xuftan edi, kelib Xoqon arig‘idin o‘tub, Raboti Ro‘zaq
            kentining yonig‘a tushuldi. Bovujudkim, Tanbalning buzulub, yonib
            Andijong‘a kelur xabari bor edi, betajribalikdin g‘aflate bo‘ldi.
            Xoqon arig‘idek berk arig‘ning yoqasi berqilib tushmay arig‘din
            o‘tub kelib, Raboti Ro‘zak kentining yonig‘a tub-tuz erga tushuldi.
            Qorovul yo‘q, jangdovul yo‘q, g‘ofil yotilib edi. Tong boshida el
            chuchuk uyquda erdikim, Qanbar Alibek qatrab qichqirib ayttikim,
            yog‘iy etti, ko‘pung. Ushmuncha deb, lahza tavaqquf qilmay o‘ta
            chiqti, yonmadi. Men hamisha, omonliqda ham, to‘n, ukuvvoq
            chig‘ormoi-o‘q takiya qilur erdim. Qo‘pqoch-o‘q qilich sokdog‘ni
            bog‘lab filhol otlandim. Tug‘chi tug‘ bog‘lag‘ucha fursat bo‘lmadi,
            tug‘ni iligiga olib-o‘q otlandi. Yog‘iy keladurgan sori-o‘q
            mutavajjih bo‘lduq. Ul otlang‘onda o‘n-o‘n besh kishi hamroh edi.
            Bir o‘q otimi kelib edukkim, yog‘iyning chopqunchisig‘a ettuk. Bu
            holatta mening bila o‘ncha kishi bo‘lg‘ay edi. Ildam yurub etib o‘q
            ko‘yub, ilgarigi kishisini olg‘on bila tebraduk. Yana bir o‘q otimi
            kavlab borib edukkim, g‘ulig‘a ettuk. Sulton Ahmad Tanbal yuzcha
            chog‘liq kishi bila (107 a) to‘xtab turubdur. Tanbal o‘zi yana bir
            kishi bila yasolidin eshiqliq tuvurluk ilgarrak ur-ur deb turubdur,
            vale eli aksar yonlarini berib, qochay-qochmay degandek etib
            turubdurlar. Ushbu zamonda mening bila uch kishi qolib edi: bir
            Do‘st Nosir, yana Mirzo Quli ko‘kaldosh, yana Karimdod, Xudoydod
            turkman, bir o‘qkim shastimda edi, Tanbalning duvulg‘asig‘a o‘q
            ottim, yana sog‘doqqa ilik elittim, xon dodam bir sarsabz go‘shagir
            berib edi, ul chiqdi, toshlag‘ali hayfim keldi, yana sog‘doqqa
            solg‘ucha ikki o‘q otkuncha fursat bo‘ldi ekin. Yana bir o‘kni
            havlilab ilgarrak yurudum. Bu uch kishi ham keyinrak qoldi.
            Utrumdag‘i ikki kishidin birikim Tanbal ekandur, ul ham ilgarrak
            yurudi, orada bir shohroh edi, men bu saridin, ul ul saridin yo‘lg‘a
            kirib, yo‘lda ro‘baro‘ bo‘lduq andoqkim, mening o‘ng qo‘lum yog‘iy
            sari, Tanbalning o‘ng qo‘li bizning sari bo‘ldi. Tanbalning bir
            kechimdin o‘zga borcha yarog‘i bor edi. Mening sog‘doq, qilichdin
            o‘zga hech yarog‘im yo‘q edi. Iligimdag‘i o‘q bila qolqonini
            g‘arbichisig‘a ko‘klay ottim. Ushbu holatta o‘ng butumg‘a sheba o‘qi
            bila o‘tkara ottilar. Boshimda duvulg‘a bo‘rki edi, Tanbal boshimg‘a
            chopti, boshim qilich zarbidin karaxt (107 b) bo‘ldi. Bovujudkim,
            duvulg‘a bo‘rkining bir tori kesilmadi, boshimg‘a xeyli yara bo‘ldi.
            Qilichni boldog‘lamaydur erdim, qinida edi, qilich sug‘urg‘uncha
            fursat bo‘lmadi. Qalin dushman ichida yakka va yolg‘uz qoldim. Turar
            mahal emas edi, jilavni yondurdum, yana bir qilich ham o‘klarimg‘a
            tushubtur. Yetti-sekkiz qadam yonib edimkim, yayog‘ uch kishi manga
            qotildi. Mendin so‘ngra Tanbal Do‘st Nosirg‘a ham qilich solg‘ondur;
            bir nishona otimi keyinimizcha keldilar. Xoqon arig‘i ulug‘
            shoxjo‘ydur va chukur oqar, har eridin kechib bo‘lmas, Tengri rost
            kelturdi, bu arig‘ning bir guzarig‘a to‘p-to‘g‘ri-o‘q kelduk.
            Arig‘din kechgach, Do‘st Nosirning oti zaifroq edi, yiqildi. Turub
            oni otlanturub Harobuk bila Farg‘onaning oralig‘idagi pushta bila
            O‘sh sori torttuk. Pushtag‘a chiqon mahalda Mazid tag‘oyi kelib
            qotildi. Aning ham o‘ng oyog‘ig‘a tizidin qo‘yiroq tegibdur. Agarchi
            o‘ta chiqmaydur edi, vale O‘shka bisyor tashvish bila keldi. Mening
            o‘bdon kishilarimni tushurdilar: Nosirbeq Muhammad Ali Mubashshir,
            Xoja Muhammad Ali, Xisrav ko‘kaldosh, Numon chuhra munda tushtilar.
            Yana ham yigit yalangdin xeyli kishi tushti. Xonlar Tanbalning
            so‘ngicha-o‘q kelib Andijonning navohisiga tushtilar. Ulug‘ xon
            qo‘ruqning yonida (108 a) mening ulug‘ onam — Esan Davlatbegimning
            bog‘ig‘akim, Ko‘shtegirmonga mavsumdur, tushti. Kichik xon Bobo
            Tavakkul langarining yovug‘iga tushti. Ikki kundin so‘ng O‘shdin
            keldim. Ulug‘ xonni Ko‘shtegirmonda ko‘rdum. Xonni ko‘rgan zamon-o‘q
            manga kirgan erlarni kichik xonga berdilar. Manga mundoq uzr
            ayttilarkim, Shaybokxondek g‘anim Samarqanddek shahrni olib,
            ulg‘ayib boradur, ushbu maslahat uchun kichik xonni ne erdin
            kelturubturlar, munda eri yo‘q, ul viloyatlari yiroq. Xo‘jand
            daryosining janubi Andijon boshliq viloyatlarni kichik xong‘a bermak
            kerakkim, anda yurtlang‘ay. Xo‘jand daryosining shimoli Axsi boshliq
            viloyatlarni manga va’da qildilar. Dedilarkim, munda to‘xtog‘ondin
            so‘ng, yurub Samarqand viloyatini olib manga bergaylar. Andin so‘ng
            Farg‘ona tamom kichik xong‘a bo‘lg‘ay. G‘olibo, manga bu so‘zlar
            firib ekandur. Muyassar bo‘lg‘ondin so‘ng vuqu’i ma’lum emas edi.
            Chora yo‘q edi, xohi-noxohi rozi bo‘ldum. Ulug‘ xonning qoshidin
            otlanib, kichik xonni ko‘ra boradurg‘onda Qanbar Alibekkim, salloxqa
            mashxur edi, manga yondoshib kelib, ayttikim, ko‘rdingizmu, filhol,
            bo‘lg‘on viloyatlarni oldilar, sizga bulardin ish ochilmas, (108 b)
            holokim O‘sh va Marg‘inon va O‘zgand va kirgan viloyat va el va ulus
            iligingizdadur, filhol, borib, O‘shqa kirib, qo‘rg‘onlarni berkitib
            Sulton Ahmad Tanbalg‘a kishi yiborib, yarashib, mo‘g‘ulni urub
            chiqorib viloyatlarni og‘a-ini hissa kilishing. Men dedimkim, ravo
            bo‘lmag‘oy, xonlar tuqqonlarim, bularg‘a navkarlik qilg‘onim,
            Tanbalg‘a podshohliq qilg‘ondin ortiqroqdur. Ko‘rdikim, so‘zi ta’sir
            qilmadi, aytqonidin pushaymon bo‘lub yondi. Men borib kichik xon
            dodamni ko‘rdum. Burun ko‘rushganda bexabar etib bordim, kichik xon
            tushguncha fursat bo‘lmadi. Beta’zimroq ko‘rushub edi. Bu navbat
            yovuqroq keldim, ersa chodirning tanobining uchig‘a yugurub chiqti.
            Oyog‘imda o‘q yarasi jihatidin aso tutub tashvish bila yurur erdim.
            Etib ko‘rushub, «Inim bahodur emishsiz», deb iligimdin qo‘ldab,
            chodirg‘a kelturdi. Kichikrak chodir tikibturlar. Yoka erda
            ulg‘ayg‘on uchun chodir va o‘lturur eri betakallufona va qazoqona
            edi. Qovun va uzum va rikobxona ashyosi tamom o‘zi o‘lturur
            chodirda-o‘q edi. Kichik xonning qoshidin ko‘pub, o‘zumning
            o‘rdumg‘a keldim. YAramni boqqali Atika baxshi otliq mo‘g‘ul
            jarrohini yiboribturlar. Mo‘g‘ul eli jarrohni ham «baxshi» der.
            Jarrohlikda bisyor hoziq edi. Kishining mag‘zi chiqsa, (109 a), doru
            berur edi. Ildizdin har turluk yara bo‘lsa edi, oson muolaja kilur
            edi. Ba’zi jarohatqa marhamdek doru qo‘yar edi, ba’zig‘a egali doru
            berur edi. Mening butumning yarasig‘a buchqoq yoqmoqni buyurdi,
            fatila qo‘ymadi. Ildizdek nimani ham bir qatla edurdi. O‘zi der
            edikim, birovning inchka poychasi sinib, bir tutamcha eri reza-reza
            bo‘lub edi, etini yorib so‘ngaklarini tamom olib, so‘ngak o‘rnig‘a
            doruni un qilib soldim. Ul doru so‘ngak o‘rnig‘a so‘ngakdek-o‘q
            butti. Mundoq ajib va g‘arib nima xeyli dedikim, viloyat jarrohlari
            andoq mudovodin ojizdurlar. Uch-to‘rt kundin keyin Qanbar Ali aytqon
            so‘zlaridin mutavahhim bo‘lub, qochib Andijong‘a kirdi. Bir necha
            kundin so‘ng xonlar ittifoq qilib, Ayyub Bekchikni tuman bila Jon
            Hasan borinni borin tumani bila Sarig‘bosh mirzoni cherik begi
            qilib, ming-ikki mingcha kishi manga qo‘shub, Axsi tarafig‘a
            yibordilar. Axsida Tanbalning inisi Shayx Boyazid edi. Kosonda
            Shahboz qorluq edi. Ul fursatta Shahboz kelib, Navkandning
            qo‘rg‘onining olida o‘lturub edi. Xo‘jand daryosidin Bichrotaning
            olidin kechib, Navkandga Shahbozning ustiga ilg‘aduk. Tongdin
            burunroq Navkandga yovuq etgan (109 b) mahalda beklar arzg‘a
            etkurdilarkim, bu kishi xud jazm tuyubtur. Yasolni buzmay
            yorukta-o‘q etib borsak munosibdur. Ohistaroq yuruldi. Shahboz xud
            g‘ofil ekandur. Biz Navkand yaqinig‘a etgan mahalda tuyub,
            tashqaridin qochib kiribtur. Ushbu yo‘sunluq bisyor voqi’ bo‘lubtur:
            g‘anim ne tuyubtur, deb sahl inkorliq qilibtur, ish mahalli favt
            bo‘lubtur, tajriba ushmundoq nimalardur. G‘arazkim, ish qopug‘a
            kelgan mahalda jidd va ehtimomni taqsir qilmamoq kerak. So‘ngra
            pushaymonliq befoydadur. Tong otqonda qo‘rg‘on girdida oz-og‘loq
            urush bo‘ldi. Bajidd urush solmaduk. Navkanddin tog‘ sari Bishxoron
            tarafig‘a chopqun maslahatig‘a borildi. Shahboz qorluq fursatni
            g‘animat tutub, Navkandni tashlab qochib, Kosong‘a bordi. Biz yonib
            kelib Navkandta o‘lturduk. Bu ayyomda atrof va javonibni necha qatla
            bizing cherik borib choptilar. Bir navbat Axsining kentlarini
            choptilar. YAna bir qatla borib Kosonni choptilar. Shahboz bila Uzun
            Hasanning Mirim otliq saxlag‘on o‘g‘li urushg‘a chiqtilar.
            Urushtilar, bosildilar, Mirim anda o‘ldi. Axsining berk
            qo‘rg‘onlaridin biri Pop qo‘rg‘onidur. Poplik(lar) Pop qo‘rg‘onini
            berkitib, bizga kishi yiboribturlar. Sayyid Qosimni bir necha
            yigitlar bila yiborildi. (110 a) Axsining yuqorig‘i kentlarining
            to‘g‘risidin daryoni o‘tub borib Pop qo‘rg‘onig‘a kirdilar. Bir
            necha kundin keyin g‘arib amre voqi’ bo‘ldi. Ul mahal Ibrohim Chopuq
            tag‘oyi, Ahmad Qosim ko‘hbur, Qosim Xatika arg‘un, Shayx Boyazid
            bila Axsida edilar. Bu mazkur bo‘lg‘onlarg‘a ikki yuzcha o‘bdon
            yigitlarni qo‘shub g‘ofillikta bir kecha Pop qo‘rg‘onining ustiga
            yuborur. Sayyid Qosim ehtiyot qilmay g‘ofil yotqon ekandur.
            Qorg‘ong‘a etib, shotu qo‘yub chiqib darvozani olib, puli ravon
            solib yetmish-seksoncha o‘bdon yarokdiq yi-gitlar kirganda, Sayyid
            Qosimga xabar bo‘lur. Uykuluq, ko‘nglakchan ko‘pub besh-olti kishi
            bila otkulab, ura-ura bularni chikarur. Bir necha bosh kesib
            yibordi. Agarchi mundoq g‘aflat bila yotmoklig‘i ko‘p besardorona
            edi, vale oz kishi bila mundoq yarokliq o‘bdon qalin yigitlarni
            zarbirost urub chiqarmog‘i xeyli mardona edi. Bu muddatta xonlar
            Andijon qo‘rg‘onining muhosarasig‘a mashg‘ul edilar. Qo‘rg‘on eli
            qo‘rg‘onning yaqinig‘a kelgali ko‘ymaelar edi. Yigitlar otliq
            chiqib, toshkari chopqulashurlar edi. Axsidin Shayx Boyazid
            davlatxohlik izhor qilib, kishi yibora boshladi. Bizni bajidd
            tiladi. Bu tilamoqtin g‘arazi bu erdikim, har hiyla bila meni
            xonlardin ayirg‘ay. (110 b) Men xonlardin ayrilg‘ondin so‘ng xonlar
            tura olmaslar edi. Bu tilamagi og‘asi Tanbalning ittifoqi bila
            ekandur. Xonlardin ayrilib, bular bila ittifoq qilmog‘liq bizning
            qoshimizda mahol edi. Muning tilarini xonlarg‘a imo qilduk. Xonlar
            debturlarkim, borsun, har tavr qilib Shayx Boyazidni tutsun. Bu
            makru firib bizning da’b va tarikimiz emas edi. Alalxususkim, orada
            ahd bo‘lg‘ay, bu nav’ bad ahdliq xud nechuk bo‘lg‘ay. Xotirg‘a bu
            kechtikim, har tavr qilib o‘zumizni Axsig‘a solsaq yo shayx Boyazid
            Tanbaldin qat’ qilib bizning sari bo‘lg‘ay, yo bir naqshe
            evrulgaykim munosibi davlat bo‘lg‘ay. Biz ham kishi yiborduq ahd va
            shart qilib bizni Axsig‘a tiladi, borduk. O‘tru chiqib, inim Nosir
            mirzoni ham kelturub, bizni Axsi qo‘rg‘onig‘a olib bordi. Tosh
            qo‘rg‘onda otamning imoratlarida manga yurt va maqom ta’yin
            qilibtur. Borib anda tushtum. Tanbal Shayboqxong‘a og‘asi Bek
            Telbani yiborib, itoat izhori qilib, tilab edi. Bu fursatta
            Shayboqxonning nishonlari keldi: yuruymen, deb bitibdur. Bu xabar
            xonlarg‘a etgach, bepoy bo‘lub, o‘lturolmay, Andijon ustidin
            qo‘ptilar. Kichik xonning adl va musulmonliq bila shuhrati bor edi.
            O‘sh va Marg‘inon va bu kirgan qo‘rg‘onlarda qo‘yg‘on mo‘g‘ullari
            elning chashmdoshtining xilofi, zulm va badmaoshliq qila (111 a)
            boshladilar. Xonlar Andijondin qo‘pqoch, O‘sh va Marg‘inon eli hujum
            qilib, qo‘rg‘ondag‘i mo‘g‘ullarni tutub, talab urub qavlab
            chikrrdilar. Xonlar Xo‘jand daryosini kechmay, Marg‘inon va
            Kandibodom bila yonib, Xo‘janddin daryoni kechtilar. Tanbal
            xonlarning keynicha Marg‘inong‘a keldi. Biz bu holatta mutaraddud
            eduq turmoqqa bularg‘a xeyli e’timodluq yo‘q edi. Bejihat solib
            chiqmoq xush yoqmaydur edi. Bir sabohi erdikim, Marg‘inondin
            Jahongir mirzo keldi, ko‘rushtum. Ushbu zamon Shayx Boyazid ham
            iztirob bila keldi, oldorabtur. Mirzo va Ibrohimbek alar dedilarkim,
            Shayx Boyazidni tutmoq keraq arkni iliklamak kerak. Filvoqi’,
            ishning xisobi bu edi. Men dedimkim, axd qilibtur. Biz nechuk naqzi
            axd kilg‘aybiz. Shayx Boyazid arkka bordi. Ko‘prukka kishi ko‘ymoq
            kerak edi, ko‘prukka ham kishi ko‘ymaduk. Betajribalikdin mundoq
            o‘sal-lar bo‘ldi. Tong boshida Tanbal ikki-uch ming yarog‘liq kishi
            bila kelib ko‘prukdin o‘tub arkka kirdi. Mening aslda kishim ozroq
            edi. Axsig‘a kirgach, yana ba’zini qo‘rg‘onlarg‘a va ba’zini
            dorug‘aliq va taxeilg‘a har taraf har taraf yiborilib edi. Mening
            bila Axsida (111 b) yuzdin ko‘prak kishi bo‘lg‘ay edi. Bo‘lg‘on
            kishi bila otlanib ko‘cha-ko‘chaning boshida yigitlarni ta’yin
            qilmokka va urush yarog‘ida edukkim, Shayx Boyazid va Qanbar Ali va
            Muhammad Do‘st Tanbal qoshidin isloh uchun qotrob keldilar. Urushqa
            ta’yin bo‘lg‘onlarni erlik-eriga turg‘uzub, mashvarat qilmoqqa
            otamning go‘rxonasig‘a kelib tushub, Jahongir mirzoni ham tiladim.
            Muhammad Do‘st yondi. Shayx Boyazid bila Qanbar Alibek keldilar.
            Maqbaraning janubiy ayvonida o‘lturub mashvarat qilmokda edukkim,
            Jahongir mirzo Ibrohim chopuq bila so‘zni bularni tutmoqqa qo‘yg‘on
            ekondurlar. Jahongir mirzo mening qulog‘img‘a ayttikim, bularni
            tutmoq kerak. Men dedimkim, iztirob qilmang, holo ish tutmoqdin
            o‘tti, ko‘raling, shoyadkim, isloh bila ish bir nimaga o‘xshag‘ay.
            Ne uchunkim, alar asru qalin, biz ko‘p oz, o‘zga bu qaviyliq bila
            alar arkta va bu zaifliq bila biz tosh qo‘rg‘onda. Shayx Boyazid va
            Qanbar Ali ham bu kengashta hozir edilar. Jahongir mirzo Ibrohimbek
            sori yondoshib, bu ishdin man’ qila ishorat qildi. Bilmon, aks
            fahmladimu, yoxud tag‘oful qilib bu harakatni qildimu, filhol Shayx
            Boyazidni tutti. Turg‘on yigitlar to‘sh- (112 a) to‘shidin yopishib,
            bu ikki kishini tirt-pirt qildilar. Ish sulh va islohdin o‘tti. Bu
            ikki kishini topshurub, urushqa otlanduq. SHahrning bir tarafini
            Jahongir mirzoning uhdasig‘a qilildi. Mirzoning kishisi oz edi. Bir
            pora o‘z kishimdin ham mirzog‘a ko‘mak ta’yin qildim. Ul anda etib,
            bir erda urushqa elni ta’yin qilib yana bir tarafka keldim.
            Shahrning o‘rtasida tuzrak er bor edi. Anda bir pora yigitlarni
            qo‘yub borilib edi. Bu jamoatni qalin otliq-yayoq kelib, ul erdin
            ko‘tarib qo‘chaga tiqibturlar. Ushbu holatta men etib bordim.
            Yetgach-o‘q ot yugurttum. Turush bermay durkurab qocha berdilar.
            Ko‘chadin qochurub tuzga chiqorib, qilich tegurur mahalda otimning
            oyog‘ig‘a o‘qladilar. Otim bukulub, yog‘iyning o‘rtasida meni erga
            urdi. Chust qo‘pub bir o‘q ottim, Sohibqadam Kohilning bir
            zabung‘ina oti bor edi, tushub manga tortti, mindim. Munda kishi
            ta’yin qilib yana bir ko‘cha boshig‘a mutavajjih bo‘ldum. Sulton
            Muhammad Vays otimning zabunlig‘ini ko‘rub tushub, otini manga
            tortti, ul otg‘a mindim. Ushbu fursatta Qanbar Alibek Qosimbekning
            o‘g‘li yaraliq Jahongir mirzo qoshidin keldi. Ayttikim, muddate
            bo‘ldukim, Jahongir (112 6) mirzoni zo‘rlab tebrattilar, Jahongir
            mirzo chiqib ketti. Biz mutaxayyir bo‘lduk. Ushbu fursatta, Sayyid
            Qosimkim, Pop qo‘rg‘onida edi, etib keldi. Ajab bemahal kelish edi.
            Mundoq mahalda andoq berk qo‘rg‘on ilikta bo‘lsa edi, tavre edi. Men
            Ibrohimbekka dedimkim ne qilmoq kerak. Ozroq yarasi bor edi. Andinmu
            edi, yo oldorag‘onidinmu edi, obodon javob bera olmadi. Bir xayol
            qildimkim, ko‘prukdin o‘tub, ko‘prukni buzub, Andijon sari
            mutavajjih bo‘lg‘aybiz. Bobo Sherzod anda xeyli yaxshi bordi.
            Dedikim, darvozadin-o‘q zo‘rlab chiqarbiz. Bobo Sherzodning so‘zi
            bila darvoza sari-o‘q mutavajjih bo‘lduk. Xoja Mirmiron ham ul holda
            mardona so‘zlar aytti. Ko‘cha orasida keladurgonda Sayyid Qosim
            Do‘st Nosir Boqi hez bila chopqulashurlar. Men va Ibrohimbek va
            Mirzoquli ko‘kaldosh ilgarrak eduk. Darvozag‘a ro‘baro‘
            bo‘lg‘och-o‘q ko‘rdumkim, Shayx Boyazid ko‘nglak ustida farajiy
            kiyib, uch-to‘rt otliq bila darvozadin kirib keladur. Shastimdag‘i
            o‘qni to‘ldurub ottim. Bo‘yidin yozdim, xeyli yaxshi ottim. Iztirob
            bila darvozadin kirgach, o‘ng qo‘l sari borur. Ko‘cha bila
            qochaberdi. Biz ham aning keynicha-o‘q yuruduk. Saboh Shayx Boyazid
            alarni bexost tutturulg‘onda Jahongirning kishilarida ekandur. Alar
            chiqqach, Shayx Boyazidni ham bila olib chiqarlar. Bir xayol
            qilurlarkim, o‘lturg‘aylar. Yaxshikim o‘ltirmay qo‘yaberurlar.
            Alardin xalos bo‘lib darvozadin kirib keladurganda manga uchray
            tushti. Mirzakuli ko‘kaldosh bir yayoqqa (113 a) piyoziy tegurdi.
            Yana bir yayoq Mirzaquli o‘tgach, Ibrohimbekka o‘q to‘ldurdi.
            Ibrohimbek «he, he» deb o‘tabergach, eshiklik to‘rluk erdin mening
            qo‘ltug‘umg‘a o‘q otti, qalmoqi jibaning ikki qot yofrog‘ini
            kesibtur. Qochaberdi. Orqasig‘a ottim. Ushbu holatta bir yayoq fasil
            ustidin qochib boradur. Bo‘rkini fasilning kungurasiga ko‘klay
            ottim. Bo‘rki kunguraga qadog‘liq-o‘q qoldi. Dastori ilgiga chuvolub
            bordi. Yana bir otliq mening yonimdin Shayx Boyazid qochqon ko‘cha
            sari qochib boradur, qilich bila cho‘qusig‘a sonchtim. Ottin egilib
            erdikim, ko‘cha tomig‘a tayandi, yi-qilmadi, tashvish bila qochib
            qutuldi. Darvozada bo‘lg‘on otliq-yayoqni qavlab, darvozani olduk.
            Ish tadbirdin o‘tub edi. Nechukkim, ikki-uch ming yaroqliq kishi
            arkta, bir yuz-ikki yuz kishi tosh qo‘rg‘onda. Yana Jahongir mirzoni
            bir sut pishimi burunroq qavlab chiqaribturlar. Kishimizning yarimi
            aning bila chiqibtur. Bovujudi bu hol betajribaliqtin darvozada
            turub, Jahongir mirzog‘a kishi yiborildikim, yovuq bo‘lsa kelsun,
            yana zo‘rlaling. Ish andin o‘tub edi. Ibrohimbekning oti zaif erdimu
            yo yaraliqmu edi, manga dedikim, otim harobtur. Muhammad Ali
            Mubashshirning Sulaymon otliq (113 6) navkari bor edi, ushbu holatta
            hech kishi taklif qilmay tushti. Otini Ibrohimbekka berdi, xeyli
            mardona ish qildi. Ushul darvozada turg‘onda Kichik Alikim, Ko‘li
            Gil shiqdoridur, mardo naliq izxrri qildi. Ul mahalda Sulton
            Muhammad Vays navkari edi. Ushda ikki bor ham yaxshi bordi. Mirzog‘a
            borg‘on kishi kelib dedikim muddatidurkim, Jahongir mirzo chiqib
            ketibtur. Turardin o‘tti, biz ham tebraduk. Muncha ham kim turuldi,
            behisob edi. Iigirma-o‘ttuzcha kishi bizning bila qolib edi. Biz
            tebragach, qalin o‘pchinliq kishi etib-o‘q keldi. Biz Puli ravondin
            o‘tub edukkim, Puli ravonning shahr tarafig‘a yog‘iy kishisi etti.
            Qosimbekning o‘g‘li Hamzaning onasining otasi Banda Alibek
            Ibrohimbekka qichqirib aytadurkim, doyim taassub va lofing bor edi,
            tur, qilich olishaling. Ibrohimbek mening yonimda edi. Dedikim, kel,
            ne moni’dur?! Bexush kishi mundoq shikast mahalida tavaqquf qiladur,
            bemahal taassubdur. Darang va tavaqquf chog‘i emas erdi, imdam-o‘q
            yuruduk. Eg‘iy kishisi bizning so‘ngimizcha jilovrez kishimiz-ni
            tushura-tushura keladur. Axsining bir shar’isida Gunbazi Chaman
            degan er bor. Gunbazi Chamandin o‘ta Ibrohimbek meni charlaydur.
            Keyin boqsam (114 a) Shayx Boyazidning bir chuhrasi Ibrohimbekka
            tegurubtur. Jilovimni yondurdum. Xonquli Bayonquli mening yonimda
            edi. Bemahal yonmoqdur, dedi. Jilovimni olib tebradi. Sangga
            etguncha aksar kishimizni tushurdilar. Sang Axsidin ikki shar’iydur.
            Sangdin o‘tgach, keynimizda yog‘iy kishisi ko‘runmay, Sang suyi
            yuqqori-o‘q yuruduk. Ushbu holatta sekkiz kishi qolib eduk: Do‘st
            Nosir, Qanbar Ali Qosimbeq Xonquli Bayonquli, Mirzoquli ko‘kaldosh,
            Shoxim Nosir, Abdulquddus Saydi Qaro, Xoja Husayniy, sekkizinchi men
            erdim. Bu suv yuqqori tavr yo‘lg‘ina uchradi. Ko‘lning ichi kishi
            mamarridin yiroq xilvat yo‘l, qo‘l yuqqori-o‘q yurub, suvni o‘ng
            qo‘lg‘a qo‘yub, yana bir quruq qo‘lg‘a kirduk. Erta namozi digar bor
            erdikim, qo‘ldin tuzga chiqildi. Tuzda yiroqdin bir qaro ko‘rundi.
            Elni panaxda turg‘uzub, o‘zum yayoq bir pushtag‘a chiqib qaravulluq
            qiladur erdimkim, qalin otliq orqamizdin bir pushtaning ustiga
            qotrob chiqtilar, ko‘p va ozini tahqiq qilg‘uncha bo‘lmadi, otlanib
            yuruy berdik. Qovg‘unchi yigirma-yigirma besh kishi ekandur, biz
            sekkiz kishi eduq nechukkim mazkur bo‘ldi. Agar ul vahmda muncha
            kishi ekanini tahqiq bilsak edi, yaxshi urushur eduk. Xayolg‘a
            kechtikim qovg‘unchi (114 b) bularning keynida payvast bo‘lg‘usidur,
            bu jihatdin yuruy berduk. Qochg‘on yog‘iy ko‘p bo‘lsa ham oz
            qovg‘unchi bila chehra bo‘la olmas. Nechukkim, debturlar: «Safi
            mag‘lubro xo‘e basandast». Xonquli dedikim, mundoq bila bo‘lmas,
            borchamizni olur. Ikki yaxshi otni bu oradin olib, siz va Mirzoquli
            ko‘kaldosh ot qo‘shlab, ildam yurung, shoyad, chiqa olg‘aysiz. Emon
            aytmaydur edi. CHun urush ishi bo‘lmadi, bu bo‘lsa imkoni xalosliq
            bor edi. Filxrl birovni yog‘iy orasida tushurub qo‘ymoqdiq xush
            yoqmadi. Oxir xud biror-biror tamom qoldilar: Bu mingan otim bir
            nima sustroq edi, Xonquli tushub otini berdi, ot ustidin-o‘q sachrab
            mindim. Xonquli mening otimg‘a mindi. Ushbu holatta SHoxrm Nosir
            bila Abdulquddus Saydi Qaronikim, keyin qolib edilar, tushurdilar,
            Xonquli ham qoldi, mahalli ximoyat va madad emas edi. Otning
            o‘zig‘a-o‘q eldurub boriladur edi, oti bormag‘on qoladur edi.
            Do‘stbekning oti ham bo‘ldurdi, qoldi. Bu min-gan otim ham sustliq
            qila boshladi. Qanbar Ali tushub otini berdi, mindim, Qanbar Ali ham
            otimg‘a mindi va qoldi. Xoja Husayniy oqsoq kishi edi, pushtalar
            sari o‘zini tortti, men qoldim va Mirzoquli ko‘kaldosh otning qo‘sh
            oyoq olurg‘a maqduri (115 a) qolmaydur edi. Qatrab-o‘q boradur
            erduk. Mirzoqulining oti ham sustliq qila boshladi. Men dedimkim,
            seni tashlab qayon boray, yuru, o‘luk-tirik bila-o‘q bo‘lali. Necha
            navbat Mirzoqulig‘a boqa yurudum. Oxir Mirzoquli dedikim, mening
            otim bo‘ldurubtur, bora olmassiz, manga boqa oldurmang, yurung,
            shoyad chiqa olg‘aysiz. Manga g‘arib holati bo‘ldi, Mir-zoquli ham
            qoldi. Men yolg‘uz qoldim. Yog‘iydin ikki kishi paydo bo‘ldi:
            birining oti Bobo Sayramiy, yana biri Banda Ali. Manga yovuqroq
            keldilar. Otim bo‘ldurub edi va tog‘ ham bir kuro‘hg‘a yovuq bor
            edi, bir sang to‘da uchradi. Bir xayol qildimkim, ot xrribtur va
            tog‘ ham yiroqroq, qayon boray. Sog‘dog‘imda ham yigirmacha o‘q bor
            edi, tushay, bu sangto‘dada o‘qum boricha otqulashay, yana xotirga
            ettikim, shoyad tog‘qa etisha olg‘aymen. Tog‘qa etgandin so‘ngra bir
            pora o‘qni belimga sonchib, tog‘qa yormoshoy, zarbi poyimg‘a xeyli
            e’timodim bor edi. Bu xayol bila yuruy berdim. Otimning ildam qotror
            majoli qolmaydur edi. Bular ham o‘q etar erga ettilar. Men ham
            o‘qumni ayab otmadim. (115 b) Bular ham ehtiroz qilib yovuqroq
            kelmadilar. Ushul dastur bila irashib keladurlar edi. Oftob o‘ltura
            tog‘qa yovuq ettim. Bardast ayttilar, mundoq etib qayon borasiz?
            Jahongir mirzoni tutub kelturdilar. Nosir mirzo xud alarning ilgida
            edi. Manga bu so‘zlaridin xeyli dag‘dag‘a bo‘ldi. Bu jihatdinkim,
            borchamiz aning iligida bo‘lsaq xatar ehtimoli ko‘ptur. Javob
            bermadim, tog‘ sari yurudum. Yana xeyli yo‘l borilib erdikim, yana
            so‘z ayta kirishtilar. Bu navbat avvalg‘idin muloyimroq hikoyat
            qildilar. Ottin tushub so‘z ayta kirishtilar. Bularning so‘ziga
            quloq solmay yuruy berdim. Dara yuqqori-o‘q boradurmen. Namozi
            xuftang‘acha bordim. Oxir bir uycha toshqa ettim, toshdin evruldum.
            Sekirtmalar bo‘ldi, ot bora olmadi. Alar ham tushtilar, hurmat va
            ta’zim bila xanuz muloyimroq ayta kirishtilar. Dedilarkim, mundoq
            etib qarong‘u kecha yo‘l yo‘q, qayong‘a borasiz? Ontlar
            ichadurlarkim, sizni Sulton Ahmadbek podshoh ko‘tarur. Men dedimkim,
            mening ko‘nglum to‘xtamaydur, anda bormoq xud mumkin emas. Agar
            sizlarning bajo goh xizmat qilur xayolingiz bordur, xud mundoq
            xizmat (116 a) qopusi yillarda topilmas. Meni bir yo‘lg‘a
            boshlangkim, xonlar qoshig‘a boray. Sizlarga ko‘ngullaringiz
            tilagandin ortuqroq rioyat va shafqat qilay. Yo‘q, agar muni
            qilmasangiz, kelgan yo‘lungiz bila yoning. Mening ollim — otig‘im.
            Bu ham bir yaxshi xizmatdur. Dedilarkim, koshki kelmasak edi, chun
            kelduq sizni mundoq solib, ne tavr yonoling. Chun bormaysiz, har
            qayon borsangiz, xizmatta bo‘lg‘umizdur. Men dedim, bas sidqi
            qavlungizg‘a ahd qiling. Mushafu mug‘alliza ahd qildilar. Manga
            filjumla itmiynone bo‘ldi. Dedimkim, ushbu daraning yaqinida keng
            qo‘l yo‘lini nishon berib edilar, o‘shul yo‘lg‘a boshlang. Agarchi
            axd qildilar, vale itmiynoni tamom bo‘lmaydur edi, alarni ilgari
            yurutub, keyinlaricha yurudum. Bir ikki kuro‘h yo‘l borilib edi, bir
            soy suyig‘a ettuk. Dedimkim, keng qo‘l yo‘li ushbu bo‘lmag‘ay. Bular
            istibdod qildilar. Dedilarkim, ul yo‘l xeyli ilgaridur. Keng qo‘l
            yo‘li xud o‘shul ekandur. Bular g‘adr maqomida bo‘lub,
            yoshurubturlar. Yarim kechagacha borib, yana bir suvg‘a ettuk. Bular
            bu zamon ayttilarkim, g‘ofil bo‘lubturbiz. Keng qo‘l yo‘li keyin
            qolmish. Dedimkim, bas, na qilmoq kerak? Dedilarkim, olimizda G‘avo
            yo‘li yaqindur. Ul yo‘l bila Farkatqa oshar (116 b) lar. Ul yo‘lg‘a
            boshladilar. Kechaning uch posig‘acha yo‘l kelduk. Karnon soyig‘akim
            G‘avodin chiqib kelur, ettuk. Bobo Say-ramiy dedikim, siz munda
            turung, men borib, G‘avo yo‘lini extiyot qilib kelay. Muddatidin
            so‘ngra keldi. Dedikim, Bo‘rka boshliq bir necha kishi bu yo‘lg‘a
            kelibtur. Mundin o‘tub bo‘lmas. Bu so‘zni eshitib, mutazsayyir
            bo‘ldum. Viloyat orasi, tong yovuq va maqsad yiroq. Men dedimkim,
            bir erga boshlangkim, kunduz anda buqub, kecha bo‘lg‘och ot-mot
            iliklab, Xo‘jand suyini kechib, ul yuz bila Xo‘jand sari boroling.
            Dedilarkim, munda bir pushta bordur, anda buqsa bo‘lur: Karnon
            dorug‘asi Banda Ali edi. Dedikim, otimizg‘a va o‘zumizg‘a bo‘g‘uzdin
            guzar yo‘qtur. Men Karnong‘a boray, har nima muyassar bo‘lsa,
            kelturay. Ul erdin yonib Karnong‘a yuzlanduk: Karnonning bir
            kuro‘hida turduk. Banda Ali bordi, muddati madid qoldi. Subh uzlab
            keladur, bu hech kelmaydur. Xeyli iztirob bo‘ldi. Tong otib erdikim,
            Banda Ali qotrob keldi. Ot bo‘g‘uzi kelturmadi. Uch non kelturdi.
            Har birimiz bir nonni qo‘yung‘a solib, iztirob bila yonib, yuqqori
            pushtaning ustiga chiqib, bir qo‘lda otlarni bog‘lab, har qaysimiz
            har tarafg‘a bir balandig‘a chiqib, qaravulluq qilib o‘lturdik.
            Tushga yovushub erdi (117 a) kim, Ahmad qo‘shchi to‘rt otliq bila
            G‘avodin Axsi sarig‘a borubdur. Bir xayol qildimkim, Ahmad
            qo‘shchini chorlab, va’da va istimolat berib, otlarni olalingkim,
            otlarimiz bir kecha-kunduz harbu zarbda edi, bo‘g‘uz ham topmaydur
            edi, harob bo‘lib edi. Yana ko‘ngul to‘xtamay bularg‘a inona
            olmaduk. Qoshimdag‘ilar bila so‘zni munga qo‘ydukkim, bular bu
            oxshom Karnonda bo‘lg‘ularidur. Kecha inchkalik bila kirib, otlarini
            chiqoralingkim o‘zimizni ne bir erga etkura olg‘aybiz. Kun tush bor
            erdikim, ko‘z etar erda bir otning ustida bir nima iltirab
            ko‘ranadur. Hech bilmadukkim, ne nimadur? Bu xud Muhammad Boqirbek
            ekandur. Axsida bizning bila edi. Axsidin chiqqonda har kim bir
            taraf tushub edi. Muhammad Boqirbek bu sori tushub, yoshunub
            yuruydur ekandur. Banda Ali bila Bobo Sayramiy ayttilarkim, otlar
            ikki kundurkim, bo‘g‘uz topmadi, julga tushub, otlarni o‘tga
            qo‘yoling. Ul erdin otlanib julgaga tushub, otlarni o‘tg‘a qo‘yduk.
            Namozi digar erdikim, bir otliq kishi biz buqqon pushtag‘a chiqib
            boradur, tonidim: G‘avoning ulug‘i — Qodirberdi. Bularg‘a dedim:
            Qodirberdini chorlang. Chorladilar. Keldi. Ko‘rub, so‘rub, inoyat
            shafqat so‘zlar aytib, va’dalar qilib, istimolatlar berib
            yibordimkim, arg‘amchi va o‘rg‘oq va boltu va suv kechmak asbobi va
            ot bo‘g‘uzi va eguluk (117 b) va agar muyassar bo‘lsa ot ham
            kelturgay. Namozi xuftang‘a miod qildukkim, ushbu erda-o‘q kelgay.
            Kech namozi shom erdikim, bir otliq Karnon tarafidin G‘avo sari
            o‘tub boradur. «Kimsen?» deb so‘rduk. Javob berdi. Bu xud Muhammad
            Boqirbek ekandur. Boyo kun tushta ko‘rgan erdin yana bir erga
            yoshung‘ali boradur ekandir. Andoq unini tag‘yir berdikim,
            bovujudkim, yillar mening bila edi, aslo toniy olmadim. Agar ani
            tonib, o‘zimizga qo‘shsak xo‘b edi. Muning o‘tganidin xeyli
            dag‘dag‘a bo‘ldi. Qodirberdi G‘avoiyg‘a qilg‘on miodqa tura olmaduk.
            Banda Ali dedikim, Karnonning mahallotida xilvat bog‘chalar borkim,
            anda hech kishi gumon eltmas, anda borib, Qodirberdiga kishi
            yiboraling, anda kelsun. Bu xayol bila otlanib, Karnonning
            mahallatig‘a keldim, qish edi, xeyli sovuq edi. Bir eski kaval
            po‘stin topib kelturdi, kiydim. Bir ayog‘ yumdon oshi topib
            kelturdi, ichtim. Ajab xuzur qildim. Banda Alig‘a dedimkim, —
            Qodirberdig‘a kishi yibordingmi? Dedikim: «Iibordim». Bu besaodat
            rustoiy mardaklar xud bu kishini ittifoq bila Axsig‘a Tanbal
            qoshig‘a yibormishlar. Bir tom uyga kirib, o‘t yoqib, bir zamon
            ko‘zum uyqug‘a bordi. Bu mardaklar purkorliq qilib, yana manga
            aytadur¬kim, Qodirberdidin xabar olmag‘uncha xud bu erdin tebrab
            bo‘lmas, bu er mahallotni orasidur, yoqada xoli bog‘lar bor, onda
            (118 a) borsaq hech kim gumon eltmas. Yarim kechada otlanib yoqa
            bog‘qa bordim. Bobo Sayramiy tom ustidin ul sari, bu sari qarolaydur
            edi. Kun tushga yovuq tomdin tushub, mening qoshimg‘a kelib
            aytadurkim, Yusuf dorug‘a keladur. Manga g‘arib dag‘dag‘a bo‘ldi.
            Dedimkim, anglag‘ilkim, meni bilib kelamudur. Chiqib so‘zlashib
            keldi. Dedikim, Yusuf dorug‘a aytadur: — Axsi darvozasida bir yayoq
            uchradi dedikim, podshoh Karnonda falon erdadur. Men kishiga
            bildurmay, bu yayoqni Vali xizonachi bilakim, urushta manga tushub
            edi, bir erda saxlab, o‘zum sizga chopa keldim. Beklarning bu ishtin
            xabari yo‘qtur. Dedimkim: Sening xotiringg‘a ne etadur? Ayttikim:
            Borcha navkarlaringizdur, ne choralari bor, bormoq kerak. Sizni
            podshoh ko‘taradurlar. Dedimkim, muncha g‘avg‘o va urush bo‘lub, ne
            e’timod bila boray. Ushbu mukolamada edukkim, Yusuf ikki tizi bila
            ollimda yukunub ayttiki, ne yashuray, Sulton Ahmadbekning xabari
            yo‘qtur. SHayx Boyazidbek sizning xabaringizni topib meni yibordi.
            Muni degach, manga g‘arib holate bo‘ldi. Olamda jon vahmidin
            yomonroq nima bo‘lmas emish. Men dedimkim, rostlig‘ini ayt. Agar ish
            o‘zgacharak bo‘lg‘udektur, xud vuzu qilay. YUsuf ontlar ichti, vale
            aning ontig‘a kim inonadur. (118 b) Uzumda betoqatlig‘e fahm qildim.
            Qo‘ptum, bog‘ go‘shasig‘a bordim. Uzum bila andisha qildim.
            Dedimkim, kishi agar yuz, agar ming yashasa oxir o‘lmak kerak. Agar
            sad sol moni va-r yake ro‘z, Biboyad raft az in koxi dilafro‘z.
            O‘zumni o‘lumga qaror berdim. O‘shal bog‘da bir suv oqib keladur
            edi, vuzu qildim, ikki rak’at namoz o‘qudum, boshimni munojotqa
            qo‘yub, tilak tilaydur edimkim, ko‘zum uyqug‘a boribtur.
            Ko‘radurmenkim, Xoja Ya’qub, Xoja Yahyoning o‘g‘li hazrati Xoja
            Ubaydulloning nabiralari ro‘baro‘yimg‘a ablaq ot minib ko‘p jamoati
            ablaq-suvor bilan keldilar. Dedilarkim, g‘am emangiz. Xoja Axror
            meni sizga yibordilar. Dedilarkim, biz alarg‘a istionat tegurub,
            podshoxlik masnadig‘a o‘lturg‘uzubbiz. Har erda mushkul ish tushsa,
            bizni nazarig‘a kelturub yod etsun, biz avda hozir bo‘lurbiz. Holo
            ushbu soat fath va nusrat sizning soridur. Bosh ko‘taring,
            uyg‘oning. O‘shal holda xushhol bo‘lub uyg‘ondimkim, Yusuf dorug‘a
            va hamrohlari bir-biriga maslahat qiladurlarkim, bahona qilib xayal
            qiladur, tutub bog‘lamoq kerak. Bu so‘zni men eshitib dedimkim,
            sizlar bu yo‘sunluq so‘zlarsiz, ammo ko‘rayinkim, qaysingiz mening
            qoshimg‘a kela olursiz? Ushbu so‘zning ustida erdikim, bog‘ning
            devoridin tashqari qalin otliqning kelur ovozi keldi. (119 a) Yusuf
            dorug‘a dedikim, biz agar sizni olib Tanbal qoshig‘a borsak edi,
            bizning ishimiz ilgari borur edi. Holo yana ko‘p kishi yiboribtur,
            sizni tutg‘ali. Ul yaqin qildikim, bu ovoz Tanbalning yiborgan
            kishilarining otini tovushi bo‘lg‘ay. Bu so‘zni eshitgach, manga
            iztirob ko‘prog‘ bo‘lub, qilur ishimni bilmadim. O‘shal hinda bu
            otliqlar bog‘ning eshigini toparg‘a fursat qilmay, devornikim, eski
            bo‘lg‘on eridin raxna qilib kirdilar. Ko‘rsamkim, Qutluq Muhammad
            barlos va Boboyi Parg‘ariykim, mening jon tortqon navkarlarim
            o‘n-o‘n besh, yigirma kishi bo‘lg‘ay, etib keldilar. Bular yovuq
            kelib, ottin o‘zlarini tashlab, yirog‘din yukunub, ta’zim qilib,
            mening oyog‘img‘a yiqildilar. O‘shal holda manga andoq holat
            bo‘ldukim, go‘yo manga yangi boshtin Xudoy jon berdi. Men dedimkim,
            ul YUsuf dorug‘ani va bu turg‘on muzdur mardaklarni tutub bog‘lang.
            O‘shal mardaklar qocha berib erdikim, har erda birovni tutub bog‘lab
            kelturdilar. Men dedimkim, sizlar qaydin kelasiz, nechuk xabar
            topdingiz. Kutluq Muhammad barlos dedikim, Axsidin qochib chiqg‘anda
            sizdin ayrila tushganda Andijon keldimkim, xonlar ham Andijon
            kelibturlar. Men tush ko‘rdumkim, Xoja Ubaydullo dedilarkim, Bobur
            podshoh Karnon (119 b) degan kenttadur, borib ani olib kelingkim,
            podshohliq masnadi anga taalluq bo‘lubtur. Men bu tushni ko‘rub,
            xushhol bo‘lub, ulug‘ xon, kichik xong‘a arz qildim, xonlarg‘a
            dedimkim, mening besh-olti ini, o‘g‘lum bor, yana bir necha yigit
            qo‘shungiz, Karnon tarafidin borib xabar olayin. Xonlar dedilarkim,
            bizning xotirimizg‘a ham etadurkim, o‘shal yo‘lg‘a borg‘on bo‘lg‘oy.
            O‘n kishi ta’yin qildilar, dedilarkim, o‘shal sari borib, xo‘b
            taxqiq qilib, xabar oling, borikim, zohiran xabar topqaysiz. Ushul
            so‘zda edukkim, Boboyi Parg‘ariy dedikim, men ham borib istarmen, ul
            ham ikki yigit inisi bilan ittifoq qilib otlanduk. Bu kun uch
            kundurkim yo‘l kelabiz. Alhamdulilloh sizni toptuq dedilar.
            Ayttilarkim, yurung, otlaning, bu bog‘lang‘anlarni ham olib
            boraling; munda turmoq yaxshi emastur. Tanbal sizni munda kelgan
            xabaringizni topibtur. Har tavr qilib borib, xonlarg‘a qo‘shulaling.
            O‘shal zamon otlanib, Andijon tarafig‘a yuruy berduk. Ikki kun
            bo‘lub erdikim, hech taom emaydur edim. Namozi peshin bo‘lub edikim,
            bir qo‘yni topib kelib, bir erda tushub, o‘lturub, kabob qildilar.
            O‘shal kabobdin to‘yg‘uncha edim. Andin so‘ngra otlanib besh kunluk
            yo‘lni ikki kecha va kunduz ilg‘or qilib kelib, Andijong‘a kirib
            ulug‘ xon dodam va kichik xon dodamni ko‘runush qil-dim va o‘tkan
            kunlarni tamom bayon qildim. Xon-lar bilan to‘rt oy birga bo‘lindi.
            Har erda (120 a) borg‘on-ko‘rgan navkarlarim yig‘ildilar. Uch yuzdin
            ko‘prak kishi bor edi. Xotirimg‘a keldikim, tokay bu Farg‘ona
            viloyatida sargardon bo‘lub yurumoq keraq bir tarafg‘a talab qiloyin
            deb muharram oyida Farg‘ona viloyatidin Xuroson talabig‘a otlanib
            chiqdim. Vaqoi’i sanayi tis’a va tis’a mia (To‘qquz yuz to‘qqizinchi
            (1503—1504) yil voqealari. (Sarlavxa Q b. dan olindi, L. b.da
            sarlavxaning o‘rni ochiq krlgan. Tarjimalarda «To‘kkuz yuz o‘n...»
            deyilgan) Muharram oyida Farg‘ona viloyatidin Xuroson azmi bila Ilok
            yaylog‘igakim, Hisor viloyatining yayloqlaridindur, kelib tushtum.
            Ushbu yurtta yigirma uch yoshning ibtidosida yuzumga ustara qo‘ydum.
            Ulug‘-kichik meni umidvorlik bila irashib yuruydurganlar ikki yuzdin
            ko‘praq uch yuzdin ozroq bo‘lg‘ay edi. Aksar yayoq va iliklarida
            tayoq va oyoqlarida choruq va eginlarida chopon erdi. Usrat bu
            martabada edikim, bizning orada ikki chodir edi. Mening chodirim
            volidamg‘a tikilur edi. Manga har yurtta olacho‘q yasar edilar,
            olacho‘qda o‘lturur edim. Agarchi Xuroson azimati qilib edi, vale
            ushbu hol bila bu viloyattin va Xisravshohning navkarlaridin
            umidvorliq bor edi. Bir necha kunda bir kishi kelib, viloyattin va
            el va ulusdin so‘zlar taqrir qilur edikim, mujibi umidvorliq bo‘lur
            edi. Bu fursatta Mullo Boboyi Pashog‘ariynikim, Xisravshohqa
            elchilikka yuborilib edi, keldi. Xisravshohdin ko‘ngulga yoqqudek
            so‘z kelturmadi, vale el va ulusdin so‘zlar (120 b) kelturdi.
            Iloktin uch-to‘rt ko‘ch bila Hisor navohisig‘a Xoja Imod degan erga
            kelib tushuldi. Bu yurtta Muhib Ali qo‘rchi Xisravshohdin elchilikka
            keldi. Xisravshohkim, karam va saxovat bila mashxur edi, ikki navbat
            mururimiz aning viloyatidin voqi’ bo‘ldi, adno kishilarga qilg‘on
            insoniyatni bizga qilmadi. Chun el va viloyattin umidvorliq bor edi,
            biror manzilda darang bo‘lur edi. Shirim tag‘oyikim, ul fursatta
            andin ulug‘roq kishimiz yo‘q edi, Xuroson borurg‘a tob kelturmay,
            yonar xayoli bor edi. Saripuldin shikast topib kelganda dag‘i
            ko‘ch-urug‘ini yiborib, o‘zi jarida qal’adorliqda turub edi,
            nomardroq kishi edi. Necha navbat mundoq harakatlar qilur edi.
            Qabodiyong‘a etganda Xisravshohning inisi Boqi Chag‘oniyoniykim,
            Chag‘oniyon va Shahri Safo va Tirmiz anda edi, Xatib Qarshiyni
            yiborib davlatxohliq izhori qilib, bizga qo‘shulmoq bo‘ldi. Amu
            suyini Uyoch guzaridin o‘tganda kelib mulozamat qildi. Boqining
            istid’osidin Tirmiz to‘g‘risig‘a kelib ko‘chlarini Amudin beboqi
            kechurub, o‘zumizga qo‘shub, Kohmard va Bomiyon sarig‘akim, ul
            fursatta bu erlar o‘g‘li Ahmad Qosimg‘a-kim, Xisravshoxning
            xoharzodasidur, taalluq edi, mutavajjih bo‘ldukkim, Kohmardning Ajar
            otliq dara qo‘rg‘onida uyelni (121 a) berkitib, yana bir maslahat
            ro‘y bersa, anga ko‘ra amal qilg‘aybiz. Aybakka etganda, Yorali
            Bilolkim, burunroq mening qoshimda edi, yaxshi qilichlar chopib edi,
            bu fataratlarda mendin ayrilib edi, Xisravshoh qoshida bo‘lur edi,
            bir necha yigitlar bila qochib keldi. Xisravshohning mo‘g‘ullaridin
            davlatxohonda so‘zlar arz qildi. Darayi zindong‘a etganda Qanbar
            Alibekkim, Qanbar Ali sallox ham derlar, qochib keldi. Uch -to‘rt
            ko‘ch bila Kohmard kelib Ajar qo‘rg‘onida uy elni quyduk. Ajarda
            ekanda Sulton Mahmud mirzoning Xonzodabegimdin bo‘lgan qizinikim,
            burun Jahongir mirzog‘a mirzolar tirigida qo‘lub edilar, Jahongir
            mirzog‘a nikoh bo‘ldi. Ushbu asnoda Boqibek manga karrot va marrot
            aytur erdikim: «Bir viloyatqa ikki podshoh va bir cherikka ikki miri
            sipoh mujibi tafriqa va vayronliq va sababi fitna va parishonliqdur.
            Nechukkim, debturlar: Dah darvesh dar gileme bixusband, Du podshoh
            dar ikdime nagunjand. Nim none gar xurad mardi xudoy, Bazli
            darveshon kunad nimi digar. Mulki iklime bigirad podshoh, Hamchunon
            darbandi iqlimi digar. Umid andoqturkim, ushbu kun tongla
            Xisravshohning jami’ navkar va savdari kelib, podshoh qullug‘ini
            qabul qilg‘aylar. Anda bisyor mufattin ellar bor, misli Ayyubbek
            (121 b) ning o‘g‘lonlari va yana ham ba’zilar borkim, bizning
            mirzolarning orasida hamisha yomonliq va fitnag‘a bois va muharrik
            edilar. Holo ushbu fursatta Jahongir mirzog‘a Xuroson sari xayr va
            xo‘bluq bila ruxsat berilsakim, tonglaliq kunda mujibi nadomat va
            pushaymonliq bo‘lmag‘ay». Chun mening sha’nimda bu emas edikim,
            og‘a-ini va uruq-qayoshtin har necha izoyliq voqi’ bo‘lsa, mendin
            mutanaffir bo‘lg‘aylar. Agarchi Jahongir mirzo bila bizning oramizda
            burun mulk va navkar jihatidin kuduratlar va niqorlar xeyli bo‘lub
            edi, vale bu navbat ul viloyattin mening bila hamroh bo‘lub kelib
            edi. Tuqg‘onliq va xizmatgorliq maqomida edi. Bu zamon ham andin
            hech nima zohir bo‘lmaydur edikim, saba¬bi kudurat bo‘lg‘ay. Har
            necha takror bila arz qildi, men qabul qilmadim. Oxir Boqibek
            aytqondeq o‘shul mufattinlarkim, Yusuf Ayyub va Bahlul Ayyub
            bo‘lg‘ay, mening qoshimdin Jahongir mirzog‘a qochib borib sharr va
            fitna maqomida bo‘lub Jahongir mirzoni mendin ayirib, Xuroson
            elttilar. Ushbu fursatlar Sulton Husayn mirzodin Badi’uzzamon
            mirzog‘a va manga va Xisravshohg‘a va Zunnung‘a bir mazmun bila
            uzun- (122 a) uzoq nishonlar keldi, ul nishonlar bu tarixqacha
            mendadur. Mazmuni bu erdikim: «Sulton Ahmad mirzo va Sulton Mahmud
            mirzo va Ulug‘bek mirzo ul og‘a-inilar ittifoq qilib yuruganda men
            Murg‘ob yoqasini berkittim. Mirzolar yovuq etib hech ish qila olmay
            yondilar. Holo ham agar o‘zbak mutavajjih bo‘lsa, men Murg‘ob
            yoqasini berkitay, Badi’uzzamon mirzo Balx va Shaburg‘on va Andxud
            qo‘rg‘onlarig‘a mazbut kishilarini qo‘yub, o‘zi Gurzivon va Darayi
            Zangda ul ko‘histonni berkitsin. Mening bu navohig‘a kelgan xabarim
            borib edi. Manga ham bitib edikim, sen Kohmard va Ajarda ul
            ko‘hpoyani berkitib, Xisravshoh Hisor va Qunduz qo‘rg‘onlarida
            e’timodiy kishilarini qo‘yub, o‘zi va inisi Vali Badahshon va Xatlon
            tog‘larini berkitsunlar. O‘zbak ish qila olmay yong‘usidur», deb.
            Sulton Husayn mirzoning bu xatlari mujibi noumidlik bo‘ldi. Ne
            uchunkim, Temurbekning yurtida bu tarixda andin uluqroq podshoh ham
            yosh va ham viloyat va ham cherik bila yo‘q edi. Andoq ko‘z tutulur
            edikim, payopay elchilar va tavochilar jad va qadag‘a bila kelib,
            mundoq hukmlar kelturgay erdikim: «Tirmiz va Kilif va Karki guzar
            (122 b) larida kema muncha yasang, ko‘pruk asbobi bu miqdor tayyor
            qiling, yuqqori To‘qquz o‘lum guzarlarni yaxshi ehtiyot qiling», to
            bu necha yil o‘zbak tafriqasidin dilshikasta bo‘lg‘an ellarning
            ko‘ngli qaviy bo‘lub, umidvor bo‘lg‘aylar edi. Sulton Husayn
            mirzodek Temurbek o‘runig‘a o‘lturg‘on ulug‘ podshoh g‘animning
            ustiga yurumakni demay, er berkitmakni desa, el va ulusqa ne
            umidvorliq qolg‘ay? Bizning bila kelgan nekim bo‘lg‘an och uruq,
            uy-elni va Boqi Chag‘oniyoniyni va o‘g‘li Muhammad Qosimning
            bo‘lg‘on sipohiylarining va aymoqlarining ko‘ch va mollarini tamom
            Ajarda qo‘yub, cherikni olib chiqtuk. Xisravshohning mo‘g‘ullaridin
            mutavotir kishi kela boshladikim, Toliqondin podshohning
            davlatxohligini tilab, bo‘lgan mo‘g‘ul ulusi ko‘chub Ishkamish va
            Fulul sari torttuk. Podshoh jahd qilib botroq, eta kelsunlarkim,
            Xisravshohning aksar kishisi buzulub, podshoh qullug‘ig‘a
            kelgusidir. Bu mahalda Shayboqxonning Andijonni olib Hisor va Qunduz
            ustiga cherik otlang‘on xabari keldi. Bu xabarni eshitib, Xisravshoh
            Qunduzda to‘xtay olmay, bo‘lg‘an kishisini ko‘churub, (123 a) Kobul
            azimati qildi. Xisravshoh Qunduzdin ko‘chib chiqqoch-o‘q Qunduzni
            Mullo Muhammad Turkistoniy otliq o‘bdon e’timodliq boyri kishisi
            Shayboqxon uchun berkitti. Biz Samtu yo‘li bila Qizil suv sari ingan
            mahalda uch-to‘rt ming uyluknikim, Xisravshohg‘a taalluq va Hisor,
            Qunduzda bo‘lur mo‘g‘ul ulusi ko‘chlari bila kelib qo‘shuldilar.
            Qanbar Ali mo‘g‘ulkim, zikri mukarrar kelibtur, parishongo‘y kishi
            edi, aning atvori Boqibekka yoqmadi. Boqibekning xotiri jihatidin
            ruxsat berildi. O‘g‘li Abdushshukur andin beri Jahongir mirzo
            mulozamatida bo‘ldi. Xisravshoh mo‘g‘ul ulusining bizga
            qo‘shulg‘onini eshitib, xeyli bepoy bo‘lub, chorasini topa olmay
            kuyovi Ya’qub Ayyubni elchilikka yiborib, qulluq va davlatxohliq
            izhor qilib istid’o qilibturkim, agar ahd qilsalar, qulluqqa
            kelgumdur. Chun Boqi Chag‘oniyoniy ixtiyor edi, har nechakim, o‘zini
            davlatxoh tutar edi, og‘asining tarafini ham qo‘ymas edi. Ul barin
            bo‘ldi. Bu yo‘sunluq ahd bo‘ldukim, aning joni amonda bo‘lg‘ay.
            Molig‘a ham ne miqdorkim, o‘zi ixtiyor qilsa, muzoyaqa bo‘lmag‘ay.
            Ya’qubga ijozat bergandin so‘ng Qizilsuv quyi ko‘chib, Andarob
            suyining qotilishig‘a yovuq (123 b) tushuldi. Tonglasi, rabiulavval
            oyining avositida jarida Andarob suyini o‘tib, Dushi navohisida bir
            ulug‘ chinor tubida o‘lturdum. Ul tarafdin Xisravshoh hashamat va
            tajammuli bila qalin kishi bila keldi. Qoida va dastur bila yiroqtin
            tushub keldi. Ko‘rushurda uch qatla yukunub, yong‘onda ham uch
            qatla, so‘rg‘onda va tortuq tortqonda biror yukundi. Jahongir mirzo
            va Xon mirzog‘a dag‘i ushbu dastur bila yukundi. Qari tanbal mardak
            necha yillar o‘z murodicha yurub saltanattin tek bir xutba o‘z
            otig‘a o‘qumaydur edi. Yigirma besh, yigirma olti qatla payopay
            yukundi va bordi va keldi. Toliqib tamom yiqila yozdi. Necha yil
            qilg‘on bekligi va saltanati tamom burunidin chiqti. Ko‘rushub
            tortiq tortgandin so‘ngra buyurdumkim, o‘lturdi. Bir gariy, ikki
            gariy o‘lturub, ul tarafdin bu tarafdin so‘z va hikoyat aytildi.
            Bovujudi nomardliq va namakharomliq kovok va bemazago‘y ham bor
            ekandur. Mundoq mahaldakim, e’tibor va e’timod navkarlari ko‘zining
            oldida xayl-xayl kelib manga navkar bo‘ladurlar, o‘zining ishi bu
            erga etibdurkim, podshohliq qilib yuruydurgan mardak mundoq xor va
            zor va xohi-nohohi kelib ne tavrlar bila ko‘rushti. (124 a) Ikki
            g‘arib harfe andin sodir bo‘ldi. Biri bukim, navkarlari ayrilg‘on
            jihatdin anga ko‘ngul beriladur edi. Muqobalada mundoq dedikim,
            navkarlar to‘rt qatla ushmundoq mendin ayrilibtur, yana kelibtur.
            Yana biri bukim, inisi Valini so‘rdumkim, ul qachon kelgusidur? Amu
            daryosidin qaysi guzar bila o‘tgusidur? Dedikim, agar guzar topilsa,
            xud bot kelgusidur, vale guzarlar suv ulg‘aygach tag‘ayyur topar. Ul
            masal borkim, «On guzarro ob burd». Aning davlatining va navkarining
            intiqolida bu harfni aning tiliga Tengri soldi. Bir-ikki gariydin
            so‘ng men otlanib o‘rdug‘a keldim; ul dag‘i tushgan eriga bordi.
            Ushbu kundin ulug‘-kichiq yaxshi-yomon va bek va bek navkarlari
            xayl-xayl ko‘ch va mollari bila andin ayrilib, bizga kela
            boshladilar. Tonglasi, namozi peshin, namozi digargacha hech kishi
            aning qoshida qolmadi. «Qulolloxumma molikal-mulki tu’til-mul-ka man
            tashou va tanzi’ul-mulka mimmat tashou va tuizzu man tashou va
            tuzillu man tasho’ bi yadikal-xayru innaka alo kulli shayin qadir».
            Ajab qodiredur, bir kishikim, yigirma-o‘ttuz ming navkarning egasi
            edi, Qahlug‘dinkim, Darbandi Ohanin ham derlar, Hindukush tog‘igacha
            Sulton Mahmud mirzog‘a taalluq viloyot tamom aning taxti tasarrufida
            (124 6) edi. Hukumat bilistiqlol qilur edi. Bir muhassili Hasan
            barlos otliq qari mardak Iloktin Uyojg‘acha durushtluqlar bila
            muhassilliq qilib, bizni ko‘churub tushurur edi. Xisravshohni bir
            yarim kunda urush yo‘q, talosh yo‘q, bizningdek qallosh va mafluk
            ikki yuz-ikki yuz ellik kishining qoshida andoq xoru zor va zabun va
            ojiz qildikim, ne navkarig‘a ixtiyori qoldi, ne molig‘a, ne jonig‘a.
            Xisravshohni ko‘rub yong‘on oxshomi Mirzo xon mening qoshimg‘a
            kelib, og‘alarining qonini da’vo qildi. Bizning orada ba’zilar ham
            barin edilar, filvoqi’ shar’ va urf bila ham munosib andoq edikim,
            mundoq kishilar sazosig‘a etgay. Chun ahd bo‘lub edi, Xisravshohni
            ozod qilib, farmon bo‘ldukim, elta olg‘oncha nimasini eltgay.
            Uch-to‘rt qator xachir va tevada bo‘lg‘on javohir va oltun va kumush
            va nafis nimalarini yuklab eltti. Shirim tag‘oyini qo‘shub
            uzattukkim, Xisravshohni G‘o‘riy va Dahona yo‘li bila Xuroson sari
            yiborib, o‘zi Kohmard borib ko‘chni so‘ngimizcha Kobul kelturgay. Ul
            yurttin Kobul azimati bila ko‘chub, Xoja Zayd kelib tushtuk. Ushbu
            kuni o‘zbakning chopqunchisini Hamzabiy mangg‘it boshlab kelib,
            Dushi navohisini chopti. Sayyid Qosim eshikog‘ani va Ahmad Qosim
            ko‘hburni (125 a) ba’zi yigitlar bila yiborildi. Borib chopqunchini
            yaxshi bosib, bir necha bosh kesib kelturdilar. Ushbu yurtta
            Xisravshohning jebaxonasidag‘i jebalarni ulashildi. Yetti-sekkiz
            yuzcha javshan va ko‘ha bo‘lg‘ay edi. Xisravshohdin qolg‘on
            nimalardin bir bu edi. Yana chiniylari dag‘i xeyli tushti. O‘zga
            ko‘zga ko‘rungudek nima yo‘q edi. Xoja Zaydtin to‘rt-besh ko‘ch bila
            G‘urband kelduk. Ushtur shahrg‘a tushganda xabar toptukkim, Sherak
            arg‘unkim, Muqim arg‘unning ixtiyor begi edi, bizdin bexabar
            cheriklab kelib, Boron yoqasida o‘lturubturkim, Panjxir yo‘li bila
            o‘tgan kishini Abdurrazzoq mirzog‘akim, ul mahalda Kobuldin qochib
            borib, tarkaloniy afg‘on orasida Lamg‘on navohisida edi, borg‘oli
            qo‘ymag‘ay. Bu xabar topg‘ach, ikki namoz orasida andin ko‘chub,
            kecha tun qotib subh vaqti Hubyon ko‘tali bila oshtuk. Suhaylni
            hargiz ko‘rgan emas erdim. Ko‘talg‘a chiqg‘och-o‘q janub tarafi past
            yorug‘ yulduz ko‘rundi, dedimkim, Suhayl bo‘lmag‘ay. Dedilarkim,
            Suxayldur. Boqi Chag‘oniyoniy bu baytni o‘qudikim: Tu Suhayli to
            kujo tobiyu kujo toli’ shavi, Chashmi tu bar har ki meaftad nishoni
            davlat ast. Oftob bir nayza bo‘yi chiqib erdikim, Sanjid dara
            oyog‘ida kelib tushuldi. Bizning ilgari (1256) borg‘on qaravul
            yigitlari va ba’zi yigitlar Qorabog‘ning oyog‘i Egriyor navohisida
            SHerakka etgan bila-o‘q ilik qo‘sharlar, oz-og‘loq urushqondek
            qilur. Bot-o‘q ilg‘or bila tebrarlar. Sherakni va yana
            etmish-sekson-yuz o‘bdon yigit-larni tushurib kelturdilar. Sherak
            ning qonini bag‘ishlab mulozim qilildi. Xisravshohqim, Qunduzdin
            el-kuniga boqmay, Kobul azimati bila chiqar, anga taalluq el va ulus
            besh-olti bo‘lak bo‘lurlar. Badaxshondag‘ilar bir bo‘lak: Saydim Ali
            darbonkim, Rusto xazorasida edi, Panjxir yo‘li bila oshib ushbu
            yurtta bizga mulozamat qildi; yana bir bo‘lak: Yusuf Ayyub va Bahlul
            Ayyub edi, alar dag‘i bu yurtta mulozamatqa keldilar. Yayna bir
            bo‘lak: Bahlul Ayyub inisi Vali Xatlondin; yana bir bo‘lak:
            Yilonchiq va Nakdariy va Qoqshol va Qunduz viloyatida o‘lturushluq
            aymoqdar bu har ikki bo‘lak Andarob va Sarob bila kelib, Panjhir
            oshar xayolda edilar. Aymoqlar ilgarroq Sarobta edilarkim, keyindin
            Vali keldi. Aymoq yo‘lini to‘sub, urushub bostilar. O‘zi qochib
            o‘zbakka ketdi. Shayboqxon Samarqandning chorsuyida bo‘ynig‘a
            urdurdi. Bo‘lg‘on navkar-savdari talanib oldurub, aymoqlari bila
            ushbu yurtta qulluqqa keldilar. Sayyid Yusufbek o‘g‘loqchi ham (126
            a) aymoqlar bila keldi. Bu yurttin ko‘chub, Qorabog‘ yonidag‘i
            Oqsaroy o‘langiga tushuldi Xisravshohning el-kuni zulm va besarliqqa
            o‘rgangan el, elga zulm qila boshladilar. Oxir Saydim Ali Darbonning
            bir o‘bdon navkari birovning bir ko‘za yog‘ini tortib olg‘an uchun
            eshikka kelturtub tayoqlattim, tayoq ostida-o‘q joni chiqdi. El bu
            siyosattin tamom bosildilar. Ushbu yurtta ekanda, Kobulning ustiga
            filhol borurni-bormasni kengashildi. Sayyid Yusufbek va ba’zining
            ra’yi barin edikim, qish yovuqtur, filhol Lamg‘on borilg‘ay. Andin
            yana na maslahat ro‘y bersa, anga yarasha amal qililg‘oy. Biz Boqi
            Chag‘oniyoniy va ba’zi Kobul ustiga bormoqqa so‘zni qo‘yub, andin
            ko‘chub kelib Abo qo‘ruqig‘a tushuldi. Ushbu yurtta mening volidam
            xonim va Kohmardta qolg‘an uruq sa’b muxotara o‘tkarib, kelib
            qo‘shuldilar. Tafsili budurkim, Shirim tag‘oyini Xisravshohqa
            qo‘shub yiborilib edikim, Xisravshohni Xuroson uzatib o‘zi borib
            uruqni kelturgay. Dahonag‘a etganda Shirim beixtiyor bo‘lur.
            Xisravshoh Shirim bila-o‘q Kohmard borurlar, xoharzodasi Ahmad Qosim
            Kohmardta edi. Xisravshoh (126 b) Ahmad Qosimni barin qilib, uruqqa
            yomonliq maqomida bo‘lurlar. Boqi Chag‘oniyoniyning qalin mo‘g‘ul
            navkarlari uruq bila Kohmardta edilar. Mahfiy Shirim bila so‘zni bir
            erga qo‘yub, Xisravshoh va Ahmad Kosimni tutmoq bo‘lurlar.
            Xisravshoh bila Ahmad Qosim Ajar darasining yonidag‘i yo‘l bila
            qochib, Xuroson borurlar. Mo‘g‘ullarning bu yakjihatlig‘idin g‘araz
            o‘zlarini alardin ayirmog‘liq ekandur. Uruq bila bo‘lg‘on el
            Xisravshoxning dag‘dag‘asidin xalos bo‘lub, Ajardin chiqib,
            Kohmardqa etgan mahalda Isiqonchi eli yog‘iyqib yo‘lini to‘sarlar.
            Aksar uruqni Boqibekka taalluq el va ulusini alar taladilar. Qul
            Boyazidning o‘g‘li — Tezak kichik edi, anda asir tushti. Uch-to‘rt
            yildin so‘ngra Kobulda keldi. Uruq talatib, oldurub, biz o‘tgan
            Qipchoq yo‘li bila oshib, Abo qo‘rug‘ida kelib bizga qo‘shuldilar.
            Andin ko‘chgan bila orada bir qo‘nub, Cholok o‘langiga tushuldi.
            Cholok o‘langida kengashib, so‘zni muhosara qilmoqqa qo‘yub,
            ko‘chub, men o‘zum nekim bo‘lg‘on g‘ul kishisi bila Xaydar Taqining
            bog‘i bila Qul Boyazid bakavulning go‘rxonasining oralig‘ida
            tushtum. Jahongir mirzo barong‘or odami bila bizning ulug‘
            chahorbog‘ tushti. Nosir mirzo javong‘or eli bila Qutluqqadamning
            go‘rxonasining orqasidagi o‘langga tushti. (127 a) Doim kishimiz
            borib Muqim bila so‘zlashurlar edi. Gohi uzr kelturub, gohi yumshoq
            so‘z aytur edi. Xayali muning uchun edikim, biz Sherakni olg‘och-o‘q
            otasig‘a, og‘asig‘a kishi chogggurg‘ondur. Ota-og‘asidin
            umidvorlig‘i bor jihatidin darang qilur edi. Bir kun farmon
            bo‘ldikim, g‘ul, barong‘or, javong‘or tamom jeba kiyib, otlarig‘a
            kejim solib, yovuqroq borib ham yaroq ko‘rulgay, ham ichkarigi elga
            siyosati bo‘lg‘ay. Jahongir mirzo va barong‘or to‘g‘risidin
            Ko‘chabog‘ bila ilgarrak keldilar. G‘ulning olli chun suv edi. Men
            g‘ul kishisi bila Qutluqqadamning go‘rxonasi tarafidin kelib,
            pushtadin ilgarigi tepa ustiga chiqtim. Irovul kishisi
            Kutluqqadamning ko‘prugining ustiga tiqilib bordilar. Ul mahal
            ko‘pruk yo‘q edi. Yigitlar sho‘xliq qilib, Charmgaron
            darvozasig‘acha choptilar. Oz-og‘loq chiqg‘on kishisi urushqa turmay
            qochqon bila qo‘rg‘ong‘a kirdilar. Arkning xokrezi balandida qalin
            Kobul eli tafarrujqa chiqib edilar. Qochqon bila qalin gardlashib
            indilar. Ko‘pruk bila darvoza orasidag‘i balandlik pushtaning ustida
            yo‘l o‘rtasida qalin chuqurchoqdar qazib, (127 b) xaspo‘sh qilib
            edilar. Sultonquli chinoq va ba’zi yigitlar chopqonda tiqilib
            yiqilib edilar. Barong‘or tarafidin bir-ikki yigit Ko‘chabog‘ ora
            chiqqonlar bila bir-ikki qilich solishib olishurlar. Chun urushqa
            farmon yo‘q edi, ushmuncha bila yondilar. Qo‘rg‘on eli bisyor
            oldaradilar. Muqim beklarni orag‘a solib, qulluqqa kelib, Kobulni
            topshirmoq bo‘ldi. Boqibek Chag‘oniyoniyning tavassuti bila kelib
            mulozamat qildi. Biz dag‘i inoyat va shafqat maqomida bo‘lub,
            dag‘dag‘a va tavahhumni aning xotiridin raf’ qilduk. Muqarrar
            bo‘ldikim, tonglasi bo‘lg‘an navkar va savdar va mol va jihoti bila
            chiqib, qo‘rg‘onni topshurg‘ay, Xisravshohqa taalluq ellar besarliq
            va dastandozliqqa o‘rgangan ellar edi. Muqimning ko‘chini
            chiqarmoqqa, Jahongir mirzoni va Nosir mirzoni va ulug‘ beklarni va
            ichkilarni ta’yin qildukkim, Muqimni va Muqimg‘a taalluq el-kunni
            mol va jihotlari bila Kobuldin chiqarg‘aylar. Muqimg‘a yurt Tebani
            ta’yin qilduk. Sabohi mirzolar va beklar darvozalarg‘a borib
            xaloyiqning hujum va g‘avg‘osini ko‘p ko‘rub manga kishi
            yibordilarkim, siz kelmaguncha bu elni kishi man’ qilib bo‘lmas.
            Oxir o‘zum otlandim. To‘rt-besh kishini o‘qdab, bir-ikki kishini
            (128 a) pora-pora qildurdum. G‘avg‘o bosildi. Muqim mutaallaqlari
            bila solim va salomat borib Tebaga tushti. Rabiulavval oyining
            avoxirida Tengri taolo fazl va karami bila Kobul va G‘azni mulk va
            viloyatini bejang va jidol muyassar va musahhar qildi. Kobul
            viloyati to‘rtunchi iqlimdindur. Ma’muraning o‘rtasida tushubtur.
            Sharqi Lamg‘onot va Purshovar va Xashang‘ar va ba’zi Hind
            viloyatidur. G‘arbi ko‘histonlardurkim, Karnud va G‘o‘r ul
            ko‘histondadur. Bu tarixda hazora va nakdariy qavmining ma’man va
            maskani bu tog‘lardur. Shimoli Qunduz va Andarob viloyatidur.
            Hindukush tog‘i vositadur. Janubi Farmul va Nag‘ar va Bannu va
            Afg‘onistondur. Muxtasar viloyatdur, tuloniy voqi’ bo‘lubtur. Tuli
            mashriqdin mag‘ribqa boqadur. Atrof va javonibi tamom tog‘dur.
            Kal’asi tog‘qa payvastdur. Kal’aning g‘arb-janub tarafi kichikrak
            parcha tog‘ tushubtur. Ul tog‘ning qullasida Shohi Kobul imorat
            qilgani uchun bu tog‘ni Shohi Kobul derlar. Bu tog‘ning ibtidosi
            Devarin tangisidindur. Dehi Ya’qub tangisida tuganur. Girdo-girdi
            ikki shar’iy bo‘lg‘ay. Bu tog‘ning domanasi tamom bog‘ottur. Mening
            ammim Ulug‘bek mirzo zamonida Vays atka mirzoning atkasi bu tog‘ning
            domanasida bir ariq chiqaribtur. Domanadag‘i bog‘ot tamom bu ariq
            bila ma’murdur. Poyoni ob Gulkina otliq mahalladur, xilvat
            go‘shonadur. G‘alaba lavandliqlar anda qililib edi. Gohi mutoyaba
            (128 b) yo‘sunluq Xoja Hofizning bu baytini tag‘yir bila o‘qulur
            erdikim: Ey xush on vaqt ki be povu sar ayyome chand, Sokini Gulkina
            budem ba badnomie chand. Kal’aning janubida SHohi Kobulning sharqida
            bir ulug‘ ko‘l tushubtur. Girdo-girdi bir shar’iy yovushur. Shohi
            Kobul tog‘idin Kobul sari boqa uch kichikrak chashma chiqar, ikkisi
            Gulkina navohisidadur. Bir chashma boshida Xoja Shamu otliq
            mazordur; yana birida Xoja Xizrning qadamgohidur. Bu ikki er Kobul
            elining gashtgohidur. Yana bir chashma Xoja Abdussamad
            to‘g‘risidadur, Xoja Ro‘shnoyi derlar. Shohi Kobul tog‘idin bir
            tumshuq ayrilib kelibtur, Uqobayn derlar. Uqobayndin boshqa yana bir
            parchag‘ina tog‘ tushubtur. Kobul qal’asining arki bu tog‘ning
            ustidadur. Ulug‘ qo‘rg‘on arkning shimoliy tarafidadur. Bu ark
            g‘arib murtafe’ va yaxshi havoliq er voqi’ bo‘lubtur. Bu ulug‘ ko‘l
            va uch o‘langgakim, Siyahsang va So‘ng qo‘rg‘on va Cholok bo‘lg‘ay,
            mushriftur. Borcha oyoq ostidadur. Ulanglar sabzaliq mahalida bisyor
            yaxshi ko‘runur. Yozlar Kobulda shimoliy eli kam emastur. Paravon
            eli derlar. Arkta shimol sari darichaliq uylar asru xushhavodur.
            Mullo Muhammad Tolib muammoyi Kobul arkining (129 a) ta’rifida bir
            baytni Badi’uzzamon mirzo otig‘a bog‘lab o‘qur edi. Bayt budurkim:
            Bixo‘r dar arki Kobul may, bigardon kosa paydarpay, Ki ham ko‘d astu
            ham darevu ham shahr astu ham sahro. Hindustoniy g‘ayri Hindustonni
            «xuroson» der. Nechukkim, arab g‘ayri arabni «ajam» der. Hinduston
            bila Xuroson orasida xushki yo‘ldin ikki bandardur. Bir Kobul, yana
            bir Kandahor. Koshg‘ar va Farg‘ona va Turkiston va Samarqand va
            Buxoro va Balx va Hisor va Badaxshondin korvon Kobulg‘a kelurlar.
            Xurosondin korvon Qandahorg‘a kelur. Hinduston bila Xurosong‘a
            vosita bu viloyattur. Bisyor yaxshi savdoxonadur. Savdogarlar
            Xitoyg‘a yo Rumg‘a borsalar, ushmuncha-o‘q savdo kilg‘aylar. Har yil
            yetti-sekkiz-o‘n ming ot Kobulg‘a kelur. Quyi Hindustondin o‘n-o‘n
            besh-yigirma ming o‘yluq korvon Kobulg‘a kelur Hinduston mato’i
            burda va oq raxt va qand va nabot va shakar va aqoqir keltururlar.
            Ko‘p savdogar bo‘lg‘aykim, dah si, dah chilg‘a rozi bo‘lmag‘ay.
            Xuroson va Iroq va Rum va Chin mato’i Kobulda topilur: Hindustonning
            xud bandaridur. Garmser va sardseri yovuqtur. Kobuldin bir kunda
            andoq erga borsa bo‘lurkim, hargiz qor yog‘mas. Ikki soati nujumiyda
            andoq erga borsa bo‘lurkim, hargiz qori o‘ksumas, magar ahyonan
            andoq yoz kelgaykim, (129 b) qor qolmag‘ay. Garmseriy va sardseriy
            mevalar Kobul tavobiida ko‘ptur va yovuqtur. Kobul va kentlarida
            sardseriy mevalardin uzum va anor va o‘ruk va olma va bihi va amrud
            va shaftolu va olu va sanjid va bodom va yang‘oq ko‘ptur. Men
            olu-bolu niholini kelturub ekturubmen, yaxshi olu-bolular bo‘ldi va
            hanuz taraqqiyda edi. Garmseriy mevalar, misli norunj va turunj va
            amluk va nayshakar Lamg‘onottin keltururlar. Nayshakarni men
            kelturub ekturub edim. Chilg‘o‘zani Nijrovdin keltururlar. Kobul
            atrofidag‘i Ko‘histondin asal bisyor kelur. Shaxdxona-lari bordur.
            Bir G‘azni tarafidag‘i Ko‘histondin asal kelmas. Kobulning ravochi
            xo‘b bo‘lur, bihi bila olusi ham yaxshidur. Bodringi dag‘i yaxshi
            bo‘lur. Bir nav’ uzum bo‘lur, obi angur derlar, xeyli yaxshi
            uzumdir. Mast chog‘irlari bo‘lur. Xoja Xovand Sayyid Domani
            ko‘hiyning chog‘iri tundluq bila mashhurdur. Agarchi holo taqlid
            birla andin ta’rif qiladurlarki, «lazzati may mast donad,
            xushyoronro chi xaz». Ekini yaxshi bo‘lmas. Agar Xuroson tuxumi
            bo‘lsa, filjumla yomon bo‘lmas. Bisyor latif havosi bor. Kobul
            havosidek havoliq er olamda ma’lum emaskim, bo‘lg‘ay. Yozlarda
            kechalari po‘stinsiz yotib bo‘lmas. Kishlar agarchi qori aksar ulug‘
            tushar, vale mufrit sovug‘i yo‘qtur. Samarqand va Tabriz ham
            xushxavo (130 a) liqqa mashhurdur, vale mufrit sovuqlari bordir.
            Atrofida to‘rt xo‘b o‘lang voqi’ bo‘lubtur. Sharqi-shimoliy tarafi
            So‘nak qo‘rg‘on o‘langidur. Kobuldin ikki kuro‘h bo‘lg‘ay, yaxshi
            o‘langdur. O‘ti otqa sozvordur, chibini kam bo‘lur. G‘arbi-shimoli
            Cholok o‘langidur, Kobuldin bir kuro‘hdur, keng o‘langdur, yozlar
            chibini otqa tash-vish berur. G‘arbi Devarin o‘langidur. Agarchi
            munda ikki o‘langdur, bir tepaning o‘langi. Yana bir Ko‘sh Nodir
            o‘langidur. Bu xisob bila besh o‘lang bo‘lg‘ay, har ikki o‘lang
            Kobuldin biror shar’iy bo‘lg‘ay, muxtasar o‘langlardur. Vale o‘ti
            otqa bisyor sozvordur, chibini bo‘lmas. Kobul o‘langlarida bu
            o‘langlarcha o‘lang yo‘qtur. Sharqi Siyaxrang o‘langidur. Charmgaron
            darvozasi bila bu o‘lang orasida vosita Qutluqqadamning
            go‘rxonasidur. Yozlar chibini ko‘p bo‘lur uchun, bu o‘langni kam
            qo‘rurlar. Bu o‘langga payvast Kamariy o‘langi ham bor. Bu e’tibor
            bila Kobul girdida olti o‘lang bo‘lg‘ay, vale to‘rt o‘lang
            mashhurdur. Kobul viloyati berk viloyattur, yot yog‘iyning bu
            viloyatqa kirmagi mushkuldur. Balx va Qunduz va Badaxshon bila Kobul
            orasida Hindukush tog‘i tushubtur. Bu tog‘din etti yo‘l oshar, uch
            yo‘l Panj-xirdadur. Yuqqoriroq Xavok ko‘talidur, andin quyiroq Tul,
            andin quyiroq Bozorak. Bu uch ko‘taldin (130 6) yaxshirog‘i Tuldur.
            Vale yo‘li bir nima uzunroqdur. G‘olibo bu jihattin Tul derlar.
            To‘g‘rirog‘i Bozorakdur. Tul va Bozorak Sarobqa tushar. Bozorak
            ko‘talini Sarob eli Porandiy otliq kentiga inar uchun Porandiy
            ko‘tali derlar. Yana bir Parvon yo‘lidur, ulug‘ ko‘tal bila Parvon
            orasida yana etti ko‘tal bor uchun Haftbacha derlar. Andarob
            tarafidin ikki yo‘l kelib, ulug‘ ko‘talda qotilib Haftbacha bila
            Parvong‘a kelur. Bisyor purmashaqqat yo‘ldur. Uch yo‘l
            G‘urbandtadur. Parvon yo‘liga yovuqroq yo‘l. Yangi yo‘l ko‘talidur.
            Valiyon va Hinjong‘a inar. Yana bir yo‘l Qipchoq ko‘talidur. Andarob
            suyi bila Qizil suvning qotilishig‘a inar. Bu yo‘l dag‘i yaxshi
            yo‘ldur. Yana bir yo‘l Shibartu ko‘talidur. Yozlar suv ulg‘aysa,
            Shibartu ko‘talidin oshib, Bomiyon va Sayg‘on bila yururlar. Qishlar
            Obdara bila yurushurlar. Qishlar to‘rt-besh oy jami’ yo‘llar
            bog‘lanur, bir Shibartu yo‘lidin o‘zga. Bu ko‘taldin oshib, Obdara
            bila yururlar. Yozlar suvlar kirganda ham bu yo‘llarning qishg‘i
            xukmi bor. Ne uchunkim, Takob yo‘llari suv ulug‘ bo‘lg‘ondin o‘tub
            bo‘lmas. Takob bila yurumay, tog‘ bila yurur xayol qilsalar, ubur
            mutaazzirdur. Kuzlar uch-to‘rt oykim, qor kamdur va suvlar (131 a)
            kichik bo‘lg‘onda, bu yo‘llarning uburi mahalliydur. Tog‘lardin va
            tangilardin qutto-ut-tariq qofir kam emastur. Xuroson tarafidin
            kelur yo‘l Qandahor bila kelur. Bu yo‘l tup-tuz yo‘ldur. Bu yo‘lda
            ko‘tal yo‘qtur. Hinduston tarafidin to‘rt yo‘l chiqar, bir yo‘l
            Lamg‘onot bila. Bu yo‘lda Xaybar tog‘larida ozroqcha ko‘tal bor.
            Yana bir yo‘l Bangash bila, yana bir yo‘l Nag‘ar bila, yana bir yo‘l
            Farmul bila. Bu yo‘llarda ham ozroqcha ko‘tallar bor. Sind suyining
            uch guzaridin o‘tub, bu yo‘llar bila kelurlar. Nilob guzaridin
            o‘tganlar. Lamg‘onot bila kelurlar. Kishlar Kobul suyi bila Sind
            suyining qotilishidin yuqqorroq Sind suyini va Kobul va Savod suyini
            guzar bila o‘tarlar. Men aksar Hinduston cheriklarigakim keldim,
            guzarlar bila o‘ttim. Bu navbatkim, kelib, Sulton Ibrohimni bosib
            olib, Hindustonni fath qildim, Nilob guzaridin kema bila o‘ttim.
            Ushmundin o‘zga Sind suyidin hech erdin kemasiz o‘tsa bo‘lmas.
            Dinkut guzari bila o‘tganlar Bangash bila kelurlar. Chupora guzari
            bila o‘tganlar agar Farmul bila kelsalar, G‘azni kelurlar va agar
            Dasht bila borsalar, Qandahor borurlar. Muxtalif aqvom Kobul
            viloyatida bordur. Julgasida va tuzlarida atrok va aymoq va
            a’robdur. Shahrida va ba’zi kentlarida sortlardur. Yana ba’zi (131
            6) kentlarida va viloyotida pashoyi va parojiy va tojik va baraki va
            afg‘ondur. G‘arbiy tog‘larida xazora va nakdariydur. Bularning
            orasida ba’zi mo‘g‘uliy til bila xikoyat qilurlar. Sharqi-shimoliy
            tarafidag‘i tog‘lar kofiristondur, misli Katur va Gabrak va janubi
            Afg‘onistondur. O‘n bir-o‘n ikki lafz bila Kobul viloyatida talaffuz
            qilurlar: arabiy, forsiy, turkiy, mo‘g‘uliy, hindiy, afg‘oniy,
            pashoyi, parojiy, gabriy, ba-rakiy, lamg‘oniy. Muncha muxtalif aqvom
            va mutag‘oyir alfoz ma’lum emaskim, hech viloyatta bo‘lg‘ay.
            Viloyoti o‘n to‘rt tumandur. Samarqand va Buxoro va yana bu navoxida
            viloyatchalarnikim, bir ulug‘ viloyat taxtida bo‘lg‘ay, tuman
            derlar. Va Andijon va Koshg‘ar va ul orada o‘rchin va Hindustonda
            pargana derlar. Agarchi Bajavr va Savod va Parshovar va Xashang‘ar
            burun Kobul tavobiidin ekandur, bu tarixda afg‘on qavmi jihatidin
            ba’zi buzulub, ba’zisi afg‘ong‘a kiribtur. Viloyatlig‘i qolmabtur.
            Sharqi Lamg‘onottur. Bu viloyat besh tuman va ikki bo‘luktur.
            Lamg‘on tumanlaridin ulug‘rog‘i Ningnahor, ba’zi tarixlarda Nagarxrr
            bitibturlar. Dorug‘anishin eri Odinapurdur. Kobuldin sharq sari o‘n
            uch yig‘och yo‘ldur. Ningna-xrr bila Kobul orasi asru qattiq yomon
            yo‘ldur. Uch-to‘rt erda kichikrak-kichikrak (132 a) ko‘tallari,
            ikki-uch erda tangilari bor. Xirilji va jami’ quttout-tariq
            afg‘onlardur. Bu yo‘lni urarlar erdi. Bu orada ma’mura yo‘q edi.
            Ko‘ruqsoyning oyog‘i Qoratuni men ma’mura qildurdum. Bu jihattin
            yo‘l emin bo‘ldi. Garmser bila sardser orasida fosila Bodom chashma
            ko‘talidur. Bu ko‘talning Kobul tarafida qor yog‘ar. Ko‘ruqsoy va
            Lamg‘onot tarafida qor yog‘mas. Bu ko‘taldin ingach, kishi o‘zga
            olame mulohaza qilur: yig‘ochlar o‘zgacha, o‘tlar o‘zgacha,
            jonivorlar o‘zgacha, elining rohu rasmi o‘zgacha. Ningnahor to‘qquz
            rudtur. Sholisi va bug‘doyi yaxshi bo‘lur va norunji va turunji va
            anori bisyor bo‘lur, yaxshi bo‘lur. Odinapur qo‘rg‘onining olida,
            janubiy tarafida bir balandida tarixi to‘qquz yuz o‘n to‘rtta bir
            chahorbog‘ soldim. Bog‘i Vafog‘a mavsum, rudqa mushrif, rud qo‘rg‘on
            bila bog‘ning orasidadur, norunji va turunji va anori bisyor bo‘lur.
            Paharxonni bosib Laho‘r va Dipalpurni fath qilg‘an yili keyla
            kelturub, ekturub edim, sabz bo‘lub edi. Andin burung‘i yil
            nayshakar dag‘i ekib edilar, yaxshi nayshakarlar bo‘lub edi.
            Badaxshon va Buxorog‘a ul nayshakarlardin yiborilib edi. Eri
            murtafi, oqar suyi muttasil, havosi qishlar mu’tadil, bog‘ning
            o‘rtasida bir kichikrak (132 b) pushta voqi’ bo‘lubtur, bir tegirmon
            suyi bu bog‘ning o‘rtasidin va bog‘ning ichi-dagi pushtaning ustidin
            hamisha joriydur. Bog‘ o‘rtasidag‘i chorchaman bu pushtaning ustida
            voki’ bo‘lubtur. Bog‘ning g‘arbi-janubiy tarafida dazsh dardah
            xavzedur, atrofi tamom norunj daraxtlaridur, anor daraxtlari ham
            bor. Bu xavzning girdo-girdi tamom sebargazordur. Bu bog‘ning ayn
            eri ushbudur. Norunjlar sarg‘arg‘on mahalda bisyor yaxshi ko‘runur,
            xeyli yaxshi bog‘ voki’ bo‘lubtur. Ko‘hi Safid Ningnahorning
            janubida voqi’ bo‘lubtur, Bangash bila Ningnahorg‘a vosita ushbu
            tog‘dur. Otliqqa yo‘l yo‘qtur. To‘qquz rud ushbu tog‘din chiqar, bu
            tog‘din qor hargiz o‘ksumas. Bu jihattin g‘olibo Ko‘hi Safid derlar.
            Quyi julgada hargiz qor tushmas. Fosila tushchilik yo‘ldur. Bu tog‘
            domanasida yaxshi havoliq erlar bor. Suvlari sovuq, yaxga anda hech
            ehtiyoj bo‘lmas. Odinapur qo‘rg‘onining janub tarafi Surx rudtur.
            Qo‘rg‘on balandida voqi’ bo‘lubtur. Rud tarafi qirq-ellik qari
            yakandoz tog‘dur. SHimolida bir parcha tog‘ tushubtur, xeyli berk
            qo‘rg‘ondur. Bu tog‘ Ningnaxrr bila Lamg‘onotning orasidadir. Xar
            qachon Kobulda qor yog‘sa, bu tog‘ning qullasig‘a qor tushar.
            Lamg‘on eli (133 a) Kobulda qor yoqg‘onini mundin bilurlar. Bu
            Lamg‘onotqa Kobuldin kelur yo‘l agar Ko‘ruqsoy bila kelsalar, bir
            yo‘l Diri ko‘talidin oshib borib, Bulondin Boron suyidin o‘tub
            Lamg‘onot sori borur. Yana bir yo‘l Ko‘ruqsoy quyi Ko‘ratudin o‘tub
            Uluq Nurdin Boron suyini kechib Bodipech ko‘talidin o‘tub Lamg‘on
            borur. Agar Nijrov bila kelsalar, Badrovdin o‘tub Karmangriqdin
            o‘tub Bodipech ko‘talig‘a borur. Agarchi Lamg‘onning besh tumanidin
            bir tumani Ningnahordur, vale Lamg‘onotni ul uch tumanga itloq
            qilurlar. Ul uch tumandin biri Alishang tumanidur, shimolida
            Hindukush tog‘ig‘a payvasta qorliq ulug‘ berk tog‘lardur. Bu tog‘
            tamom kofiristondur. Alishangg‘a yovug‘roq kofiriston Mildur.
            Alishang rudi Mildin chiqar. Hazrati Nuh payg‘ambarning otasi Mehtar
            Lomning qabri Alishang tumanidadur. Ba’zi tarixta Mehtar Lomni Lamak
            (Lamkon) ham debturlar. Ul elni xeyli mulohaza qililibturkim, ba’zi
            mahal «kof» o‘runig‘a «g‘ayn» talaffuz qilurlar, bu jihattin g‘olibo
            bu viloyatni Lamg‘on debturlar. Yana bir tumani Alingordur.
            Alingorg‘a yovuqroq kofiriston Kavardur. Alingor rudi Kavardin
            chiqar. Bu ikki rud Alishang bila Alingordin o‘tub, birbiriga
            qotilib, yana bir tumandinkim Mandirovardur, (133 b) quyiroq Boron
            suyiga qotilur. Ul ikki bo‘lukdin bir Darayi Nurdur, g‘ayri mukarrar
            ere voqi’ bo‘lubtur. Daraning peshgoxida qo‘rg‘oni bir tumshuqning
            ustida tushubturkim, ikki tarafidin rudtur. Sholipoyasi bisyordur,
            yo‘lsiz yurub bo‘lmas. Norunj va turunj va garmseriy mevalari
            bordur. Ozroqcha xurmo yig‘ochi ham bordur. Qo‘rg‘onning ikki
            tarafidagi rud yoqalari tamom daraxttur, ko‘pragi emluk yig‘ochidur.
            Bu mevani ba’zi turklar qora emish derlar. Darayi Nurda bisyor
            bo‘lur, o‘zga erda bu mevani ko‘rulmadi. Uzumi ham bo‘lur, uzumi
            tamom daraxt ustidadur. Lamg‘onotda Darayi Nur chog‘iri mashhurdur,
            ikki nav’ chog‘ir bo‘lur: arra toshi va suhon toshi derlar. Arra
            toshi zardchadur, suhon toshi xushrang qip-qizil bo‘lur, vale arra
            toshi kayfiyatliroqtur. Agarchi ikkalasining kayfiyati shuhraticha
            yo‘qtur. Yuqqori Sar daralarida maymun bo‘lur, mundin quyi Hinduston
            sari ham maymun bo‘lur, mundin yuqqori bo‘lmas. Bu el burun to‘nguz
            saxlar edilar, bizning zamonda bartaraf qildilar. Yana bir tuman
            Kunar va Nurgildur. Bu tuman Lamg‘onottin boshqaroq voqi’ bo‘lubtur.
            Kofiristonning ichida viloyat sarhadidur. Agarchi ulug‘lug‘i Lamg‘on
            tumanlaricha bordur, vale bu jihattin moli kesimdur, (134 a) ozroq
            berurlar. Chag‘onsaroy suyi sharq-shimoliy tarafidin kofiristonning
            ichi bila kelib, bu viloyatning orasi bila o‘tub, Koma bo‘lukida
            Boron suyig‘a qo‘shulub, sharqqa boqa oqar. Nurgil bu suvning g‘arb
            tarafidur, Kuna sharq tarafi. Mir Sayyid Ali Hamadoniy raxmatulloh
            sayohat qilib kelib, Kunardin bir shar’iy yuqqorroq naql
            qilibturlar. Muridlari mundin Xatlong‘a eltibturlar. Naql qilg‘on
            erlari holo mazore bo‘lubtur. Tarix sanayi 925 dakim,
            Chag‘onsaroynikim, kelib oldim, tavof qilib erdim. Norunj va turunj
            va gurunji bisyor bo‘lur. Tund chog‘irlar ham kofiristondin
            keltururlar. Bu el ajab nima rivoyat qildilar, mahol ko‘runadur,
            vale bu xabar tavoturg‘a etishti, bu tumanning quyi oyog‘ikim,
            Lamata kandi derlarkim, andin quyi Darayi Nur va Atarg‘a taalluqdur.
            Ushbu Lamata kandidin yuqqori tamom bu ko‘histondakim, Kunar va
            Nurgil va Bajavr va Savod va ul navohi bo‘lg‘ay, bu shoyi’durkim,
            har xotunkim o‘lsa, ani bir katqa solib, to‘rt tarafidin to‘rt kishi
            ko‘tarurlar, agar yomon ish qilmag‘on bo‘lsa, bu ko‘targanlarni
            bexost mutaharrak qilur, bu martabadakim, agar takalluf qilib,
            o‘zlarini saxlasalar, o‘luk kattin tushar, agar yomon ish qilg‘on
            bo‘lsa, harakat qilmas. Muni yolg‘uz bu eldin eshitilmadi. Bajavr va
            Savod va jami’ bu ko‘xiston eli muttafiqul-kalima (134 b) bu harfni
            rivoyat qildilar. Xaydar Ali Bajavriykim, Bajavrning sultoni edi, ul
            viloyatni xeyli yaxshi zabt qilib edi, onasi o‘lganda yig‘lamas, aza
            tutmas, qora chirmamas. Derkim, boring onamni katqa soling, agar
            mutaharrik bo‘lmasa, kuydurgumdur. Katqa solurlar, ma’xud harakat ul
            o‘lukdin sodir bo‘lur. Muni eshitgach, qora chirmab aza tutar. Yana
            bir bo‘luk Chag‘onsaroydur, bir kenttur, muxaqqar eredur,
            kofiristonning og‘zidadur. Eli kofirlar bila omixta uchun, agarchi
            musulmondur, vale kuffor rusumini bajo keltururlar. Ulug‘ rudkim,
            Chag‘onsaroy suyig‘a mashhurdur, Chag‘onsaroyning sharq-shimolidin
            va Bajavrning orqasidin kelur. G‘arb tarafida Pich otliq
            kofiristondin yana bir kichikrak rud kelib, bu suvg‘a qotilur.
            Cjag‘onsaroyning zardcha tund chog‘irlari bo‘lur. Darayi Nur
            chog‘irig‘a hech nisbati yo‘qtur, o‘zining uzumi va bog‘i bo‘lmas.
            Suv yuqqorig‘i kofiristondin va Pich kofiristonidin keltururlar. Men
            Chag‘onsaroyni olg‘onda, Pich kofirlari bu elga ko‘mak kelib edi.
            Chog‘ir anda andoq shoyi’durkim, har kofirning bo‘ynida bir xik
            chog‘ir edi, suv o‘rnig‘a chog‘ir ichib yururlar edi. Koma agarchi
            boshqa er emas. Ningnahor tavobindindur, vale muni ham bo‘luk
            derlar. Yana bir (135 a) Nijrov tumanidur. Kobulning
            sharqi-shimolida ko‘histonda voqi’ bo‘lubtur. Orqasida tog‘lar tamom
            kofiristondur. Tavre go‘shadur. Uzum va mevasi bisyor, chog‘iri ham
            g‘alaba bo‘lur. Vale jo‘shida qilurlar. Qishlar tovuqni bisyor
            parvori qilurlar. Eli sharobxo‘r va benamoz va novahm va kofirvash
            eldur. Tog‘larida noju va chilg‘o‘za va balut va xanjak yig‘ochlari
            bisyor bo‘lur, nojo‘ va chilg‘o‘za va balut daraxti mundin quyi
            bo‘lur. Nijrovdin yuqqori aslo bo‘lmas. Hinduston daraxtlaridindur.
            Bu ko‘histon elining chirog‘lari tamom chilg‘o‘za yig‘ochidindur,
            sham’dek yonar, xeyli g‘arobati bordur. Nijrov tog‘larida ro‘bayi
            parron bo‘lur. Ro‘bayi parron bir jonivoredur, mushukdin ulug‘roq,
            ikki qo‘li bila ikki butining orasida pardadur, shapparaning
            qanotideq doim keltururlar edi. Derlarkim, yig‘ochdin-yig‘ochg‘a
            nishebga boqa bir gaz otimi uchar. Men xud uchqonini ko‘rmadim.
            Yig‘ochqa qo‘yduq, chust yormashib chiqti, andin quvladilar,
            qanotini yoyib, uchqandek etib, beozor tushti. Bu tog‘larda lo‘cha
            qushi ham bo‘lur, bu qushni buqalamun derlar, boshidin
            quyrug‘ig‘acha besh-olti muxtalif rangi bor, kabutarning bo‘ynideq
            barroqtur, ulug‘lug‘i kabki dariycha bo‘lg‘ay, g‘olibo Hinduston
            kabki dariysidur. Ul el ajab nima rivoyat qildilar; qish bo‘lg‘och
            tog‘ domanlarig‘a tushar, agar uchursa (135 b) larkim, uzum bog‘idin
            o‘tsa, yana aslo ucha olmas, tutarlar. Yana bir sichqon Nijrovda
            bo‘lur emish, «mushi mushkin» derlar. Mushk idi andin kelur emish.
            Ani men ko‘rmaydurmen. Yana bir Panjxir tumanidur. Yo‘l ustida voqi’
            bo‘lubtur. Kofiriston anga bisyor yovuqtur, quttout-tariq kufforning
            mururi Panjhirdindur. Kufforg‘a yovuq uchun mundin ham kesim
            olurlar, men bu navbat kelib Hindustonni fath qilg‘onda, kofirlar
            kelib Panjhirdin qalin kishi o‘lturub, ko‘p harobliqlar qilibturlar.
            Yana bir G‘urband tumanidur. Ul viloyatlarda ko‘tallarni band
            derlar. G‘o‘r sari bu ko‘tal bila borurlar, g‘olibo ul jihatdin
            G‘urband debturlar. Sardaralarini hazoralar shug‘l qilibtur, bir
            necha kentturkim, kamhosilroq erdur. Derlarkim, G‘urband tog‘larida
            kumush koni va lojuvard koni bo‘lur. Yana ko‘h domana kentlaridur,
            boshi Mitakacha va Paravon va oyog‘i Durnoma, o‘n ikki-o‘n uch
            kenttur, mevalik kentlardur, chog‘irlari kayfiyatliqdur. Bu orada
            Xojaxon Sayyidning chog‘irlari boridin tundroqdur. Bu kentlar tamom
            tog‘ etagida va tog‘da voqi’ bo‘lg‘on uchun, agarchi mollarini ado
            qilurlar, vale harjda royij emasturlar. Bu kentlardin quyi domanada
            tog‘ bila Boron suyining oralig‘ida ikki parcha hamvor dasht voqi’
            bo‘lubtur. Birini Kurrayi Toziyon derlar, yana birini Dashti Shayx.
            Yozlar chikin tola o‘ti (136 a) bisyor yaxshi bo‘lur. Atrok va aymoq
            yoz munda kelurlar. Bu domanada rango-ranga har anvo’ lolalar
            bo‘lur. Bir qatla sanattim, o‘ttuz ikki-o‘ttuz uch nav’ g‘ayri
            mukarrar lola chiqti. Bir nav’ lola bo‘lurkim, andin andak qizil gul
            idi kelur, Lolayi gulbo‘y der eduk. Dashti Shayxta bir parcha erda
            bo‘lur, o‘zga erda bo‘lmas. Yana ushbu domanada Paravondin quyiroq
            sadbarg lola bo‘lur, ul ham bir parcha erda G‘urband tangisining
            chiqishida bo‘lur. Bu ikki dashtning orasida bir kichikrak tog‘
            tushubtur, bu tog‘da bir parcha qum tushubtur tog‘ boshidin,
            tubigacha Xoja Regiravon derlar. Yozlar derlarkim, naqora va duhul
            uni bu qumdin kelur. Yana Kobul tavobii kentlardur, Kobulning
            g‘arbi-janubida ulug‘ qorliq tog‘ tushubtur, qori qorg‘a etar, kam
            yil bo‘lg‘aykim, qorg‘a etmagay. Kobulda yaxdonlar yaxi tugansa, bu
            tog‘din qor kelturub yaxob qilib icharlar. Kobuldin uch shar’i
            bo‘lg‘ay. Yana Bomiyon tog‘idur, bu tog‘ berk tog‘ voqi’ bo‘lubtur.
            Hirmand va Sind va Duoba, Qunduz va Balxob suyi bu tog‘din chiqar.
            Derlarkim, bir kunda har to‘rt daryo suyidin ichsa bo‘lur. Bu
            kentlar aksar bu tog‘ning domanasiga voqi’ bo‘lubtur. Bog‘da uzumi
            qalin bo‘lur. Har jins mevasi ham bisyor bo‘lur. Bu kentlar orasida
            Istalif va Istarg‘achcha kent yo‘qtur. Ulug‘bek mirzo bu kentlarni
            (136 6) Xuroson va Samarqand der ekandur. Lamg‘on ham bu kentlarning
            vatirasidur. Agarchi uzumi va mevasi ul kentlarcha bo‘lmas, vale
            havosining hech nisbati yo‘qtur. Qorliq tog‘ Lamg‘on tog‘idur.
            Istalifcha kent ma’lum emaskim xeyli erlarda bo‘lg‘ay. Ulug‘ rud
            kentning ichidin oqar. Rudning har ikki tarafi bog‘ottur, sabzaliq,
            safoliqqina bog‘chalari bordur, suyi sovuqtur, yaxobqa extiyoj
            bo‘lmas, aksar softur. Bu kentta Bog‘i Kalon otliq Ulug‘bek
            mirzoning bir mag‘sub bog‘i bor edi. Men egalarig‘a baho berib
            oldim. Bog‘din tashqari ulug‘ chinorlar bor, chinorlarning tubi
            sabzaliq, safoliq manziledur. Bog‘ning o‘rtasidin bir tegirmon suyi
            hamisha joriydur. Bu ariq yoqasida bog‘ o‘rtasida chinorlar va
            daraxtlardur, burun bu ariq egri-bugri va besiyoq edi. Men
            buyurdumkim, bu ariqni raja va siyoq bila qildilar. Bisyor yaxshi er
            bo‘ldi. Bu kentlardin quyiroq dashtdin bir kuro‘h-bir yarim kuro‘x
            yuqqori boqa domanada tog‘ning tubida chashma voqi’ bo‘lubtur. Xoja
            Seyoron derlar. Bu chashmada va bu chashmaning atrofida uch nav’
            daraxtlardur. Chashmaning o‘rtasida qalin chinor daraxtlaridur,
            latif soyasi bordur. Chashmaning ikki tarafida tog‘ tubidagi
            pushtalarda qalin balut daraxtidur. Ushbu (137 a) ikki parcha
            balutistondin o‘zga Kobulning g‘arbiy tog‘ida balut daraxti aslo
            bo‘lmas. Chashmaning olidakim, dasht tarfi bo‘lg‘ay, qalin
            arg‘uvonzor voqi’ bo‘lubtur. Bu viloyatta ushbu arg‘uvonzordin o‘zga
            arg‘uvonzor aslo yo‘qtur. Derlarkim, bu uch jins daraxt uch azizning
            Qaromatidur. Seyorong‘a vajhi tasmiya muni derlar. Bu chashmaning
            atrofini men sangkorliq qildurdum. Chashmani gach va soruja bila
            dahi dardah qildurdum. Bu chashmaning chor hadi siyoqliq, go‘niyaliq
            taxti bo‘ldi, tamom arg‘uvonzorg‘a mushrif, arg‘uvon guli ochilg‘an
            mahalda muncha er ma’lum emaskim, olamda bo‘lg‘ay. Sariq arg‘uvoni
            ham bisyor bo‘lur. Sariq arg‘uvon bila qizil arg‘uvon domanada
            darham ochilur. Bu chashmaning g‘arbi-janubiy tarafida bir daradin
            hamisha yarim tegirmon suyi joriydur. Bu suvni men ariq qazdurub,
            dashti Seyoronning g‘arbi-janub tarafidag‘i pushtaning ustiga
            kelturttum. Pushtaning ustida ulug‘ gird sufa soldurdim. Sufaning
            girdida tamom tol daraxtlari eqildi. Xeyli yaxshi manzile bo‘ldi. Bu
            sufadin, yuqqorroq pushtaning yonida uzum bog‘i soldurdum. Bu
            ariqning ta’rixi «juii xush» topildi. Yana, Lahugar tumanidur. Ulug‘
            kenti Charhdur. Hazrati Mullo Ya’qub quddisa sirraxu bu Charxdindur.
            Mullozodayi Mullo Usmon (1376) ham Charxiydur. Sijovand ham Lahugar
            kentlaridindur. Xoja Ahmad va Xoja Yunus bu Sijovanddindurlar.
            Charxning bog‘oti qalindur. Laxugarning o‘zga kentlarida bog‘
            bo‘lmas. Avg‘onshol eldur. Kobulda bu lafz shoyi’dur. G‘olibo afg‘on
            shiordurkim, «afg‘onshol» derlar. Yana bir G‘azni viloyatidur. Ba’zi
            tuman ham derlar. Sabuktigin birla Sulton Mahmudning va avlodining
            poytaxti G‘azni ekandur. Ba’zi G‘aznin ham bitibdurlar. Sulton
            Shihobiddin G‘uriyning ham poytaxti bu ekandur. Bu Sulton
            Shihobiddinni «Tabaqoti Nosiriy»da va ba’zi Hind tarixida Muizziddin
            bitibturlar. Uchunchi iqlimdindur. Zobul ham derlar, Zobuliston bu
            viloyattin iborattur. Ba’zi Kandahorni ham Zobuliston doxili
            tutubturlar. Kobuldin g‘arbg‘a boqa o‘n to‘rt yig‘och yo‘ldur. Bu
            yo‘lni borlar tong boshida G‘aznidin tebrab ikki namoz orasi va
            namozi digar Kobulg‘a borilibtur. Odinapurkim, o‘n uch yig‘och
            yo‘ldur, yo‘lining yomonlig‘idin hargiz bir kunda kelilgan emas.
            Muhaqqar viloyattur. Rudi to‘rt-besh tegirmon suyi bo‘lg‘ay.
            G‘aznining shahri yana to‘rt-besh kenti ushbu suv bila ma’murdur.
            Yana uch-to‘rt kenti koriz bila ma’murdur. Kobul uzumidin G‘azni
            uzumi yaxshiroq bo‘lur. Qovuni ham Kobul qovunidin ortuqroqtur.
            Olmasi ham yaxshi bo‘lur. (138 a) Hindustong‘a eltarlar. Ekini
            bisyor purmashaqqattur. Har miqdor erkim, ekarlar, yuziga tamom
            yangi tufroq har iil kiyururlar. Vale Kobul ekinidin muning
            ekinining hosili ortug‘roqdur. Ro‘yan ekarlar. Tamom Hindustong‘a
            borur. Bu elning yaxshi maxruli ro‘yandur. Sahronishini xazora va
            afg‘ondur. Kobulg‘a boqa G‘azni hamisha arzonliqtur. Eli hanafiy
            mazhabliq, pokiza e’tiqodliq musulmon eldur. Semoxador eli xeyli
            bordur. Ahli va ayollari bisyor maxfuz va masturdur. Mullo
            Abdurraxmon G‘aznining akobiridin edi. Donishmand kishi edi, hamisha
            dars aytur edi. Bisyor mutadayyin va muttaqiy va parhizgor kishi
            edi. Nosir mirzo o‘lgan yili olamdin naqd qildi. Sulton Mahmudning
            qabri G‘aznining mahallotidadurkim, sulton qabri anda uchun Ravza
            derlar, G‘aznining yaxshi uzumi Ravzadindur. Avlodi: Sulton Mas’ud
            bila Sulton Ibrohimning qabri ham G‘aznidadur. Mutabarrak mazorot
            G‘aznida bisyordur. Kobul va G‘aznini olg‘on yilikim, Ko‘hat va
            Bannu va Dasht va Afg‘onistonni chopib g‘alaba qatl qilib, Duki bila
            o‘tub, Obi Istodaning yoni bila G‘aznig‘a keldim. Dedilarkim,
            G‘aznining kentlarida bir mazor bordurkim, salavot aytg‘och, qabr
            mutaharrik bo‘lur. Borib mulohaza qilildi, qabrning tebrangani
            mahsus (138 6) bo‘ldi. So‘ngra ma’lum bo‘ldukim, mujovirlarning
            tazviri ekandur. Kabrning ustig‘a bir jul’ya yasabturlar, har zamon
            jul’yag‘a tegadurlar, jul’ya tebrangach, qabr tebrangandek mahsus
            bo‘ladur. Nechukkim, kemaga kirmagan el kemaga kirgach sohil
            mutaharrik mahsus bo‘lur. Buyurdumkim, mujovirlar jul’yadin yiroq
            turdilar, bir necha salavot ayttilar, qabrda harakate mahsus
            bo‘lmadi. Buyurdumkim, jul’yani buzub, qabrning ustida gunbaz
            qildilar. Mujovirlarni bu harakattin tahdid bila man’ qilildi. Asru
            muhaqqar erdur. Podshohlarkim, Hinduston va Xuroson alarning taxti
            zabtida ekandur, bovujudi Xurosonot nechuk mundoq muhaqqar erni
            poytaxt qildilar ekin, hamisha taajjub qililur. Sulton (Mahmud)
            zamonida uch-to‘rt band bor ekandur, bir band ushbu G‘azni suyida,
            G‘aznidin shimol sari uch yig‘och suv yuqqori, sulton bir ulug‘
            bande solibtur, bu bandning balandlig‘i qirq¬ellik qari bo‘lg‘ay,
            uzunlugi tahminan uch yuz qari bo‘lg‘ay, suvni anda zahira qilib,
            baqadri ehtiyoj ekinga suv ocharlar erkandur. Alovuddin Jahonso‘z
            G‘o‘riy bu viloyatqa musallit bo‘lg‘anda bu bandni buzubtur va
            sulto-ning avlodining bisyor maqobirini kuydurubtur. G‘azni shahrini
            buzubtur va kuydurubtur, elni talabtur, o‘lturubtur, qatl va
            buzug‘liq (139 a) din daqiqae nomar’i qo‘ymabdur. Andin beri bu band
            buzug‘dur. Hindustonni fath qilg‘on yil bu bandni yasamoq uchun Xoja
            Kalondin yarmoq yiborildi. Tengri inoyatidin umid borkim, bu band
            obodon bo‘lg‘ay. Yana bir Bandi Sixandur. G‘aznining sharqida, bu
            ham G‘aznidin ikki-uch yig‘och bo‘lg‘ay, bu ham muddatlardur
            harobtur. Obodon qilur qobiliyati ham yo‘qtur. Yana bir Sarideh
            bandidur. Bu band ma’murdur. Kitoblarda bitibturlarkim, G‘aznida bir
            chashma bordurkim, agar najosat va qozurotni bu chashmag‘a solsalar,
            o‘shul zamon to‘lg‘oq va to‘fon va yog‘in va chopg‘un bo‘lur. Yana
            bir tarixda ko‘rulubturkim, raayi hind Sabuktiginni G‘aznida
            muhosara qilg‘onda Sabuktigin buyururkim, bu chashmag‘a najosat bila
            qozurot solurlar. To‘lg‘oq va to‘fon va yog‘in va chopqun bo‘lur. Bu
            hiyla bila ul g‘animni daf’ qilur. Men G‘aznida har necha tajassus
            qildim, bu chashmadin hech kim nishon bermadi. Bu viloyatlarda
            G‘azni va Xorazm sovuqluq bila mashhurdur, nechukkim, Iroqayn va
            Ozarbayjonda Sultoniya bila Tabriz sovuqluq bila shuhrati bor. Yana
            bir Zurmat tumanidur. Kobulning janubidur. G‘aznining sharqi-janubi
            Kobuldin o‘n ikki-o‘n uch yig‘och va G‘aznidin etti-sekkiz yig‘och
            yo‘l bo‘lg‘ay, sekkiz kenttur. Dorug‘anishin eri Gardizdur. Gardiz
            qo‘rg‘onining ichida aksar se tabaqa va chor tabaqa uylar (139 b)
            dur, Gardiz xoli az istixqome emastur. Nosir mirzo bila yog‘iqib,
            mirzog‘a xeyli tashvish berdi. Zurmat eli avg‘onshol eldur. Ekin va
            ziroat qilurlar, daraxt va bog‘ va bog‘ot bo‘lmas. Bu tumanning
            janubida tog‘dur. Barakiston tog‘i derlar. Bu tog‘ning domanasida
            murtafe’ erda chashma chiqibtur. Shayx Muhammad Musulmonning qabri
            bu erdadur. Yana bir Farmul tumanidur. Muhaqqar eredur. Olmasi yomon
            bo‘lmas. Mo‘lton va Hindustong‘a eltarlar. Hindustonda afg‘on
            zamonida rioyat topqan SHayx Muhammad Musulmonning avlodi
            shayxzodalar Farmuldindurlar. Yana bir Bangash tumanidur.
            Girdo-girdi tamom quttout-tariq afg‘oniydur, misli Xugiyoniy va
            Xirilji va To‘riy va Landar bu yoqada tushubtur. Bu jihatlardin
            xotirxoh mol bermaslar. Manga ham ulug‘ ishlar orag‘a tushti, misli
            Qandahor va Balx va Badaxshon va Hinduston fatxi, bu sabablardin
            Bangashning zabtig‘a fursat bo‘lmadi. Tengri rost kelturub fursat
            topqach, Bangashning quttout-tariqi bila zabtig‘a mutaayyindurmen.
            Kobul bo‘lukotidin bir bo‘luk Alasoy bo‘lukidur. Nijrovdin ikki-uch
            shar’i bo‘lg‘ay, sharq sari Nijrov tarafidin tub-tuz kelur. Ko‘ra
            degan erga etgach-o‘q Alasoy sari kichikrak ko‘tal inar. Bu taraf
            garmser bila sardser orasida fosila Ko‘ra ko‘talidur. Ushbu Ko‘ra
            ko‘talida erta yozlar qushlarning guzaridur. Nijrov tavobiidin
            Pichg‘on eli bu ko‘talda qalin (140 a) qush tutarlar. Ko‘talning
            chiqishida har erda-har erda toshdin panoxdar yasabturlar, qush
            tutar kishilar bu panohlarda o‘lturub, to‘rning bir uchini besh-olti
            qari yiroqroq berkiturlar, to‘rning bir tarafini erda toshqa
            bostururlar. YAna bir tarafida to‘rning yarmig‘acha uch-to‘rt qari
            yig‘och bog‘larlar. Yig‘ochning bir uchi panohda o‘lturg‘on
            kishining iligidadur. YAsag‘on panohning tushuklaridin muntazirdur.
            Kushlar yovuq kelgach-o‘q to‘rni ko‘tarurlar. Kushlar o‘zi-o‘q
            to‘rg‘a kirar. Bu tadbir bila g‘alaba qush tutarlar. Andoq mubolag‘a
            qilurlarkim, goxi andoq qalin qush tutarlarkim, bo‘g‘uzlarg‘a fursat
            bo‘lmas. Ul viloyatta Alasoy anori mashxurdur. Agarchi a’lo anor
            emas, vale ul viloyatta Alasoy anoridin yaxshiroq anor bo‘lmas.
            Muning anorlarini tamom Hindustong‘a eltarlar. Uzumi ham yomon
            bo‘lmas. Nijrov chog‘irlaridin Alasoy chog‘irlari tundroq va
            xushrangroqtur. Yana bir Badrov bo‘lukidur, Alasoyning yonidadur.
            Munda meva bo‘lmas, korandasi kofirdur, oshliq olurlar. Nechukkim,
            Xuroson va Samarqandta atrok va aymoq sahronishindurlar, bu
            viloyatning sahronishini hazora va afg‘ondur. Hazoralardin
            kulliyrog‘i Sulton Mas’udiy hazoradur, afg‘onlardin kulliyrog‘i
            Mahmand afg‘oniydur. Kobulning jam’ini viloyat va tamg‘o va
            sahronishini bila sekkiz lak shohruxiy jam’ qildilar. (140 b) Kobul
            viloyatining sharq tarafidag‘i tog‘lari ikki turlukdur; g‘arb
            tarafidag‘i tog‘lari ikki turlukdur. Andarob va Xost va Badaxshonot
            tog‘lari tamom archaliq qalin chashmaliq, yumshoq pushtaliq
            tog‘lardur. O‘ti tog‘ining va pushtasining va julgasining birdek
            bo‘lur va xo‘b bo‘lur, aksar butaka o‘ti bo‘lur, otg‘a bisyor sozvor
            o‘ttur. Andijon viloyatida bu o‘tni «butka» o‘ti derlar, vajhi
            tasmiyasi ma’lum emas edi, bu viloyatlarda ma’lum bo‘ldi. Bu o‘t
            buta-buta chiqar uchun butaka derlar emish. Hisor va Xatlon va
            Samarqand va Farg‘ona va Mo‘g‘ulistonning yayloqlari tamom ushbu
            vaz’liq yayloqdardur. Agarchi Farg‘ona bila Mo‘g‘ulistonning
            yayloqdarining bu yayloqlarg‘a hech nisbati yo‘qtur, vale bir
            yo‘sunluq tog‘lar va yayloqlardur. YAna bir Nijrov va Lamg‘onot va
            Bajavr va Savod tog‘lari qadin noju va chilg‘o‘za va balut va zaytun
            va xanjakliq tog‘lardur. Uti bu tog‘larning o‘tidek emastur, qalin
            bo‘lur va baland bo‘lur, vale befoyda o‘ttur. Ot bila qo‘yga sozvor
            emastur. Agarchi ul tog‘larcha baland emasdur, ko‘zga xaqir
            ko‘runur, vale g‘arib berk tog‘lardur, hamvor-hamvor pushtalar
            ko‘runur, vale tamom pushtasi va tog‘i yirik toshliq pushta va
            tog‘dur, har eridin ot bila yurub bo‘lmas. Bu tog‘larda Hinduston
            qushlari, Hinduston jonivorlari (141 a) bisyordur, misli to‘ti va
            shorak va tovus va lo‘cha va maymun va nilagov va kutahpoy, balki bu
            mazkur bo‘lg‘on jonivorlardin dag‘i o‘zga-o‘zga jins qushlar va
            jonivorlar bo‘lurkim, Hindustonda dag‘i andoq jonivorlarni
            eshitilmaydur. G‘arb tarafidag‘i tog‘lar Darayi Zindon va Darayi
            So‘f va Gurzivon va G‘arjiston tog‘lari, bir yo‘sunluq tog‘lardur.
            O‘tlog‘i aksar julgalarida bo‘lur, ul tog‘lardek tog‘i va pushtasi
            yakdast o‘t bo‘lmas, andoq qalin yig‘ochi va archasi ham yo‘qtur,
            vale o‘ti otqa va qo‘yg‘a sozvordur. Bu tog‘larning usti tamom ot
            chopqudek hamvordur, ekinlari tamom anda bo‘lur. Bu tog‘larning
            kiyigi qalin bo‘lur. Takoblari berk daralardur, aksar erlari
            yakandozdur. Har erdin tushub bo‘lmas; bu ajabtur, jami’ tog‘larning
            berk erlari balandilar bo‘lsa, bu tog‘larning berk erlari
            pastilarida voqi’ bo‘lubtur. G‘o‘r va Gazyu va Hazora tog‘lari ham
            bu yo‘sunluq tog‘lardur, o‘tlog‘i julgasida bo‘lur. Tog‘larida
            yig‘ochi ham kamdur. Archa yig‘ochi xud yo‘qtur, o‘ti otqa va qo‘yga
            sozvordur. Kiyigi qalin bo‘lur. Mazkur bo‘lg‘on tog‘larning berk
            erlari quyilarida bo‘lur, bu tog‘lar andoq emastur. Yana Xoja Ismoil
            va Dasht, Duki va Afg‘oniston tog‘lari bir yo‘sunluq tog‘lardur.
            Past-past, o‘ti oz, suyi tanqis, yig‘ochsiz, badnamoy, yaramas (141
            b) tog‘lardur. Tog‘lari ellariga munosib tushubtur, nechukkim, «teng
            bo‘lmag‘uncha, to‘sh bo‘lmas» debturlar. Olamda mundoq yaramas
            vaz’liq tog‘lar kam bo‘lg‘ay. Kobulning agarchi qish qori ulug‘
            tushar, vale yaxshi o‘tunlari bordur va yovuqtur, bir kunda borib
            keltursa bo‘lur. O‘tunlari xanjak va balut va bodomcha va
            qarqanddur. Bulardin yaxshirog‘i xanjakdur, yorug‘ kuyar (tutunining
            yaxshi idi bo‘lur, cho‘g‘i ham g‘alaba turar), o‘li ham kuyar. Balut
            ham yaxshi o‘tundur, agarchi tiyraroq kuyar, vale tobliq kuyar,
            cho‘g‘i qalin turar. Balut yig‘ochida yana bir ajab xosiyatdur:
            sabzbarglik shoxlarig‘a o‘t qo‘ysalar, g‘arib sharfa bila qo‘yar.
            Oyog‘idin boshig‘acha sharfa bila bir zamonda qo‘yar. Bu yig‘ochning
            kuymagi xeyli yaxshi tafarrujdur. Bodomcha borchadin ko‘proq va
            shoyi’roqtur, cho‘g‘i turmas. Karqand past-past tikanlar bo‘lur,
            o‘li-qurug‘i teng kuyar, tamom G‘azni elining o‘tuni budur. Kobul
            viloyati tog‘ oralarida voqi’ bo‘lubtur. Yo‘runchqa pallaridek
            tog‘lar tushubtur, oralari tuztur, jilg‘alar voqi’ bo‘lubtur, aksar
            kentlarida obodonliqlari bu oralikdadur, kiyigi va ovi ozrokdur. Kuz
            va yoz fasllarida qizil kiyikkim, arqar g‘alcha bo‘lg‘ay, qishloqqa,
            yayloqg‘a o‘tarda muayyan tutqovullari bordur, qushliq va itliq
            yigitlar borib, tutqovulni (142 a) saxlab kiyik oldururlar. Xurd
            Kobul va Surxob tarafi quloni ham bo‘lur. Oq kiyik xud aslo yo‘qtur.
            G‘aznining oq kiyigi va quloni bo‘lur. G‘aznining oq kiyigicha semiz
            kiyik kam erda bo‘lg‘ay. Yozlar Kobul qushlog‘i qalindur. Aksar
            qushining guzari Boron yoqasidur, ne uchunkim, sharqi tog‘lardur.
            G‘arb tarafi ham tog‘lardur. Ushbu erning to‘g‘risidinkim, Boron
            yoqasi bo‘lg‘ay, bir ulug‘ Hindukush ko‘talidur va bas o‘zga ko‘tal
            yo‘qdur. Bu jihattin tamom qushlar muning bila o‘tarlar, agar el
            bo‘lsa yo Hindukush ko‘tali ustida andak bulut bo‘lsa, qushlar o‘ta
            olmas. Tamom Boron tuziga tushar, bu mahal ul navohidagi ellar qalin
            qush olurlar. Boron yoqasida qishning oxirlarida o‘rdak qalin kelur,
            bisyor semiz bo‘lur, andin so‘ngra turna va qarqara, ulug‘ qushlar
            qalin va behad bo‘lur. Boron yoqasida turnag‘a tanob otib, tanob
            bila qalin tutarlar. O‘qor va qarqara va qo‘tonni ham tanob bila
            qalin tutarlar, bu nav’ qush tutmoq g‘ayri muqarrardur. Tutmog‘ining
            kayfiyati bu turlukdurkim, bir gaz otimi inchka tanob esharlar, bu
            tanobning bir uchida gazni berkiturlar, yana bir uchida shoxdin
            bildurga yasabturlar, bu bildurgani berkiturlar, yana bir bilakcha
            yog‘ochtur, (142 b) uzunlug‘i bir qarish bo‘lg‘ay, gaz tarafidin bu
            tanobni bu yig‘ochqa tugangucha chirmarlar, tanob tugangandin so‘ng
            bildurgani berkiturlar, andin so‘ng bilakcha yig‘ochni tanob ichidin
            chiqarurlar, tanob chirmog‘liq kovok-o‘q turar. Bildurgani ilikka
            solib, keladurgan qushning oli sari gazni otarlar. Qushning
            qanotig‘a yo bo‘ynig‘a tusha chirmashib, qush yiqilur. Tamom Boron
            eli bu tariq bila qalin qush tutarlar, vale bu qush tutmoqning xeyli
            mashaqqati bor. Yomg‘urluq va qorong‘u kechalari keraq bu kechalarda
            bu qushlar sibo’ va darandalar jihatidin tong otquncha tinmaslar va
            muttasil ucharlar va past ucharlar, qorong‘u kechalarda qushlarning
            yo‘li oqar suvdur, qorong‘uda oqarib ko‘runur. Qo‘rqunchdin suv
            yuqqori, suv quyi tong otg‘uncha borurlar va kelurlar. Tanobni bu
            mahalda otarlar. Men bir qatla kecha tanob ottim, tanob uzuldi, qush
            ham topilmadi. Tonglasig‘a qushni uzulgan tanob bila topib
            kelturdilar. Bu tariq bila Boron eli qalin uqor tutarlar. Soch
            o‘tag‘asi uqordin bo‘lur. Iroqg‘a va Xurosong‘a Kobuldin bir
            matoekim borur, soch o‘tag‘asidur. Yana jam’i sayyod qullardur, ikki
            yuz-uch yuz uyluk bo‘lg‘aylar. Temurbek avlodidin birisi bu qullarni
            Mo‘lton navohisidin (143 a) ko‘churub kelgandur. Ishlari, kuchlari
            qush tutmoqtur. Ko‘llar yasab, qalin milvohlar tikib, ko‘l o‘rtasida
            to‘r qo‘yib, har jins qush tutarlar. Ne yolg‘uz sayyod qush tutar.
            Boron o‘lturushluq ellar tanob otib, tuzoq qo‘yub, har tadbir bila
            qalin qush va har anvo’ qushlar tutarlar. Ushbu mav-sumda Boron
            suyida baligning guzari bolur. Tor bila yana jaxʼ boglab, qalin
            baliq tutar-lar. Yana kuz mahallaridakim, qulon quyrugi de-gan ot
            chiqib kamolga etib, gul qilib, dona boglar, bu qulon quyrugidin
            on-on ikki pushtvora yana kok shiboqdin yigirma-ottuz pushtvora suv
            boshig‘a kelturub yanchib, suvg‘a solurlar, solg‘on zamon-o‘q suvg‘a
            kirib mast bo‘lg‘on baliqni tuta kirishurlar. Kuyiroq bir munosib
            erda jax bog‘larlar, jax bog‘lamoq andoqdurkim, tol xunchalaridan
            barmoqcha-barmoqcha xunchalarni chig‘dek to‘kurlar, bu chig‘ni
            suvning to‘kulur erida qovoq qo‘yub, atrofig‘a tosh qalarlar.
            Andoqkim, suv bu chig‘qa sharillab tushgay, tushgan bila quyi-o‘q
            borg‘ay, suv quyi borur, balig‘ chig‘ning ustida qolur, mast
            bo‘lg‘on baliqni yuqqoridin tuta-tuta kelurlar. Bu jaxta qalin
            tutarlar. Gulbahor suyida, Paravon suyida, Istalif suyida bu tariqa
            bila tutarlar. Yana qish Lamg‘onotda g‘arib tavr (143 6) balig‘
            tutarlar. Suv to‘kulur erlarda uy o‘runicha erni chuqurroq qilib,
            o‘choq poyasidek toshlarni bu chuqurlarda qo‘yub, ustiga tosh
            qalarlar. Bu erga suv quyidin bir eshik qo‘yarlar, toshni andoq
            qalarlarkim, ushbu bir eshikdin o‘zga hech erdin balig‘ kirib-chiqa
            olmas, bu qolg‘on toshning ustidin suv oqar, moxrxona amali
            qilurlar. Kishlar har qachon balig‘ kerak bo‘lsa, bu chuqurlarning
            birini ochib, qirq-ellik balig‘ni bir zamonda keltururlar. Bu tariq
            ocharlarkim, ul chuqurni muayyan belguluk erda qilurlar, ul
            chuqurning bir eshigidin boshqa tamom atrofig‘a gurunch pilali
            qo‘yub, ustiga tosh qo‘yarlar. Eshigiga chig‘dek nima to‘qub, ikki
            boshini bir erga qatib bog‘larlar. Yana muning ichida yana bir nima
            chig‘dek to‘kub berkiturlar. Andoqkim, og‘zi bu chig‘ bila barobar
            bo‘lg‘ay, uzunlug‘i burung‘i chig‘ning yarmicha bo‘lg‘ay, ichkarigi
            og‘zini tor kilurlar, bu ichkarigi chig‘ning ichkarigi og‘zidinkim,
            kirar, uluq chig‘ning ichiga kirar, ulug‘ chig‘ning kuyig‘i og‘zini
            andoq qilibturlarkim, balig‘ chiqa olmas, ichkarigi chig‘ning
            quyig‘i ichkarigi og‘zini andoq qilibturlar, yuqqorig‘i og‘zidin
            balig‘kim, kirar, ichkarigi (144 a) og‘zidin birar-birar o‘tar. Bu
            ichkarigi og‘zining yig‘ochlarining uchini bir qilibturlar, bu
            og‘izdin o‘tub, uluq chig‘ning ichigakim, kirar-chiqar og‘zini xud
            berkitibturlar, balig‘ chiqa olmas, yonsa bu kichik chig‘ning
            ichkarigi og‘zining shishlari jihatidin o‘ta olmas. Bu chig‘ni ul
            qo‘yg‘on eshikkakim berkiturlar, mohixonaning ustunini ocharlar,
            girdo-girdi xud gurunch pilali bila mazbutdur, har ne ilikka kelsa,
            bu chuqurda tutarlar. Har balig‘kim, qochsa eshik xud bir-o‘qtur,
            o‘shul mazkur bo‘lg‘on chig‘qa tushar, anda tutarlar. Bu nav’ balig‘
            tutmoq o‘zga erda ko‘rulgan emas. Kobulni olg‘ondin bir necha kun
            so‘ng Muqim Qandahor sarig‘a ruxsat tiladi, chun axd va shart bila
            kelib edi, tamom kishi-qora va raxt va matoyi bila solim va salomat
            ota-og‘asi sari ruxsat berildi. Muqimg‘a ruxsat bergandin so‘ng
            Kobul viloyatini mirzolarg‘a va tamom mexmon beklarga-o‘q taqsim
            qilildi. G‘aznini tavobii va lavoxiqi bila Jahongir mirzog‘a
            berildi. Ningnar tumanini va Mandirovar va Darayi Nur va Kunar,
            Nurgal va Jig‘onsaroyni Nosir mir-zog‘a berildi. Uzum bila
            qazoqdiqdarda bila bo‘lub kelgan beklarga va yigitlarga ba’zi (144
            b) siga kent va yatuldek berildi. Viloyat xud hech berilmadi.
            Yolg‘iz bu emas, har qachonkim, Tengri taolo davlati berdi, mehmon
            va g‘arib beklarni va yigitlarni boyrilardin va andijoniylardin
            ortuqroq va yaxshiroq ko‘rdum. Bovujud bu ajab baloedurkim, hamisha
            el meni g‘aybat qilurlarkim, boyridin va andijoniydin o‘zgani rioyat
            qilmas. Masal borkim, «dushman ne demas, tushga ne kirmas».
            «Darvozayi shahrro tavon bast, natvon dahani muxolifon bast». Chun
            Samarqand va Hisor va Qunduzdin qalin el va ulus Kobul viloyatig‘a
            kelib edilar, maslahat andoq ko‘ruldikim, Kobul muhaqqar erdur,
            sayfiydur, qalamiy emas. Borcha elga yormoq xud etkurub bo‘lmas, bu
            elga va ulusning ko‘chlariga biror nima oshliq berib cherik va
            chopqung‘a otlanilg‘ay, so‘z munga qaror topib, Kobul va G‘azni
            viloyat va tavobiig‘a, o‘ttuz ming harvor oshliq taxmil bo‘ldi,
            Kobulning daromad va hosilini bilmay mundoq kulliy tahmil bo‘lg‘oni
            uchun viloyat xeyli harob bo‘ldi. Ushbu mahallarda Boburiy xattini
            ixtiro’ qildim. Sulton Mas’udiy xazorasig‘a qalin qo‘y va ot
            solildi. Tahsildorlar yiborildi. Necha kundin so‘ng tahsildorlardin
            xabar keldikim, hazoralar molni (145 a) bermay, sarkashlik
            maqomidadurlar, mundin burunroq ham necha navbat Gardiz va G‘azni
            yo‘llarini urub edilar, bu jihatlardin Sulton Mas’udiy hazorani
            chopa otlanildi. Maydon yo‘li bila kelib, Nirx ko‘talidin tunlab
            o‘tub, farz vaqtida Chatu navohisida hazoralarni chopildi. Xotirxoh
            chopilmadi, andin so‘ng Surox yo‘li bila yonib, Jahongir mirzog‘a
            G‘aznig‘a ruxsat berildi. Kobulg‘a tushganda Daryoxonning o‘g‘li Yor
            Husayn Bxira tarafidin qulluqqa keldi. Necha kundin so‘ng cherik
            tarhni solib, er-suv bilur kishilarni charlab, atrof va javonibni
            tahqiq qilildi. Ba’zi Dashtni dedilar, ba’zi Bangashni munosib
            ko‘rdilar, ba’zi Hindustonni maslahat ko‘rdilar. Kengash Hinduston
            yurushiga qaror topti. Sha’bon oyida oftob dalv burjida erdikim,
            Kobuldin Hinduston azimati bila otlanildi. Bodom chashma Jigdalik
            yo‘li bila ora olti qo‘nub Odinapur kelildi. Garmser viloyatlarini
            va Hinduston navohisini hargiz ko‘rulgan emas edi. Ningnahorg‘a
            etgach, o‘zga olame nazarg‘a keldi: giyohlar o‘zgacha va yig‘ochlar
            o‘zgacha va vuxush o‘zgacha va tuyur o‘zgacha, el va ulusining (145
            b) roh va rasmi o‘zgacha; hayrate bo‘ldi, filvoqi’ joyi hayrattur.
            Nosir mirzokim, ilgarrak viloyatig‘a kelib edi, Odinapurda kelib,
            mulozamat qildi. Ul yuz-din kelgan aymoq va axshom qishloq
            maslahatig‘a tamom ko‘chub, Lamg‘onot kelib edilar. Alarning
            cheriklarini va keyin qolg‘on cheriklarni bir-ikki kun ul navohida
            turub, o‘zumizga qo‘shib kelib, Jo‘yi Shohiydin o‘tub, quyi
            Qo‘shgunbazga tushuldi. Nosir mirzo navkar-savdariga viloyatidin
            biror nima etkurub, ikki-uch kun keyinrakdin kelay deb
            Qo‘shgunbazdin ruxsat tilab qoldi. Qo‘shgunbazdin ko‘chub Garm
            chashmag‘a tushganda, Gogiyoniyning uluklaridin Pixikim, korvoni
            bila ekandur, kelturdilar. Yo‘l-ayir maslahati jihatidin Pixini
            hamroh qilindi. Bir-ikki ko‘ch bila Xaybardin o‘tib Jomg‘atushuldi.
            Ko‘rakatrining ta’rifin eshitilib edi, jo‘gilarning va hindularning
            bir ma’badi bu emish, yiroq erlardin kelib Ko‘rakatrida soch va
            soqol qirqar ermishlar. Jomg‘a tushgach, Bigromni sayr qila
            otlandim. Ulug‘ bir yig‘ochni ko‘rub Bigromning navohisini sayr
            qildim. Boshchi Malik Busa’id Kamariy edi. Bir necha Ko‘rakatrini
            so‘rduq aytmadi. Enib o‘rdug‘a (146 a) yovuq etganda Xoja Muhammad
            Aming‘a ayturkim, Ko‘ra-katri Bigromning qoshida edi. Tor g‘or va
            muhotara er uchun aytmadim. Xoja filhol xabosat qilib, aning
            deganini aytdi. Kun kech bo‘lub edi va yo‘l ham yiroq edi, bora
            olmaduq, bu yurtda Sind suyi kecharni va qay sari mutavajjih
            bo‘lurni mashvarat qilildi. Boqi Chag‘oniyoniy arzg‘a etkurdikim,
            suv kechmay ushbu erdin qo‘nub Kuhat otluq erga borsa bo‘lur,
            emishkim, qalin jam’iyatliq va molliq ellar emish. Bir necha
            kobuliyni kelturdikim, o‘zining so‘ziga muvofiq so‘zlar arzg‘a
            etkurdilar, bu erlarni hargiz eshitilgan emas edi. Uluq ixtiyor
            kishi Ko‘hat sarini maslahat ko‘rub, o‘zining muddaosining isbotiga
            necha tonuq ham o‘tkardi esa, suv o‘tmakni va Hinduston azimatini
            fasx qilib, Jomdin ko‘chub, Bora suyini o‘tub, Muhammad Pix
            dobonig‘a yovuqroq kelib tushuldi. Ul mahalda Gogiyoniy afg‘oniy
            Parshovarda edi. Cherik vahmidin bu tog‘ domanalarig‘a tortib
            edilar. Gogiyoniyning ulug‘laridin Xisrav Gogiyoniy bu yurtta kelib
            mulozamat qildi, ani ham Pixi bila yo‘layir (146 b) maslahati
            jihatidin hamroh qilildi. Bu yurttin yarim kecha ko‘chub, kun chiqa
            Muhammad Pixni o‘tub, choshtkohda Ko‘hatni chopildi. Qalin gov va
            govmish tushti. Afg‘onlardin dag‘i qalin asir tushti, asirni tamom
            ayirib ozod qilildi. Uylarida oshliq xud benixryat edi. Chopqunchi
            Sind daryosi yoqasig‘acha chopib, ora qo‘nub kelib, bizga
            qo‘shuldilar. Boqi Chag‘oniyoniy arzga etkurgandek nima cherik eliga
            tushmadi. Boqibek bu sa’ydin sharmandaroq bo‘ldi. Ko‘hatta ikki
            qo‘nub, chopqunchini yig‘ib, qay sari yurur maslaxatini kengashildi.
            So‘z munga qaror toptikim, Bangash va Bannu navozshsidag‘i
            afg‘onlarni chopib, Nag‘ar yo‘li bila yo Farmul yo‘li bila
            yonilg‘ay. Yor Husayn Daryoxonning o‘g‘likim, Kobulda kelib
            mulozamat qilib edi, istid’o qildikim, Dilazok va Yusuf Zayi va
            Gogiyoniyg‘a farmonlar bo‘lsakim, mening so‘zumdin chiqmasalar. Sind
            suyining ul yuzida podshoh qilichin chopsam. Muddaosidek farmonlar
            berib Ko‘hatdin ruxsat berildi. Ko‘hattin ko‘chub yuqqori Bangash
            sari Hangu yo‘li bilan mutavajjih bo‘lduk. Ko‘hat bila (147 a)
            Xanguning orasida bir dara tushubtur, ikki tarafi tog‘ yo‘l. Bu dara
            bila borur ko‘chub, bu darag‘a kirg‘anda, Ko‘hatning va ul
            navohining afg‘onlari tamom yig‘ilib daraning ikki tarafidag‘i tog‘
            ustiga chiqib suron solib, g‘avg‘o qila boshladilar. Malik Busa’id
            Kamariykim, jami’ Afg‘onistonni yaxshi bilur edi, bu yurushda
            boshchi ul edi. Arzg‘a tegurdikim, ilgarrak yo‘lning rost tarafida
            parcha tog‘ tushubtur, agar bu afg‘onlar bu tog‘din ul tog‘qa
            o‘tsalar, boshqa tog‘dur. Chirmab olsa bo‘lur. Tengri rost kelturub,
            bu afg‘onlar erishib kelib o‘shul parcha tog‘qa chiqtilar. Bir pora
            yigitlarni yiborildiki, filhol ikki tog‘ning orasidag‘i gardanani
            olg‘aylar. O‘zga cherik eliga farmon bo‘ldukim, ul yuzdin bu yuzdin
            to‘shluq-to‘shidin yurub, bu afg‘onlarni jazosig‘a etkurgaylar.
            To‘shluq-to‘shidin yurugan bila urusha ham olmadilar. Bir zamonda
            yuz-yuz ellik afgonni chopqulab olib, bazisini tiriq aksarining
            boshini kelturdilar. Afgonlar urushmoqdin ojiz bolsalar,
            ganimlarining olida ot tishlab kelur emishlar. Yaʼni men sening
            oyungdurmen degan emish. Bu rasmni anda (147 b) ko‘rduk. Ojiz
            bo‘lg‘on afg‘onlar o‘t tishlab keldilar. Tirik kelturganlarni ham
            bo‘yunlarini urdurub, tushgan yurtta kalla minora qo‘porildi.
            Tonglasi andin ko‘chub, Hangug‘a tushuldi, bu navohidag‘i afg‘onlar
            bir parcha tog‘ni singir qildilar. Singir lafzini Kobulg‘a kelganda
            eshitildi. Bu el tog‘ni berkitkanni singir derlar emish. Cherik eli
            etgan bila-o‘q afg‘onlarning singirini ushatib, yuz-ikki yuz
            mutamarrid afg‘onlarning boshlarini kesib kelturdilar. Munda ham
            kalla minora qo‘porildi. Hangudin ko‘chub, ora ko‘nub, yuqqori
            Bangashning oyog‘i Tiyl degan erga tushuldi. Munda ham cherik eli bu
            gird va navohidag‘i afg‘onlarni chopa borib edilar. Bir singirdin
            ba’zi chopqunchi engilrak yonibtur, mundin ko‘chub yo‘lsiz yurub
            orada bir qo‘nub tonglasi bir tepatek inishdin inib, uzun-uzoq
            tangidin o‘tub, Bannug‘a tushuldi. Cherik eli va teva va ot bu
            inishda va tangida asru ko‘p emgandilar. Tushgan o‘lja o‘ylar xud
            aksari qoldi. Omma yo‘l o‘ng qo‘limizda bir-ikki kuro‘h ekandur, bu
            yo‘l otliq yo‘li emas ekandur. Qo‘ychi va cho‘pon goxr gala va
            ramani bu yo‘l va tangi bila (148 a) indurur uchun bu yo‘lni
            Go‘spandliyor der emishlar. Yo‘lni afg‘on tili bila liyor derlar.
            Boshchi Malik Busa’id Kamariy edi, aksar cherik eli yo‘l chap
            tushganini Malik Busa’iddin ko‘rdilar. Bangash va Nag‘ar tog‘laridin
            o‘tgach-o‘q Bannu tup-tuz erda voqi’ bo‘lubtur. Shimoli Bangash va
            Nag‘arning tog‘laridur. Bangash rudi Bannug‘a chiqar, Bannu bu suv
            bila ma’murdur. Janubi Cho‘para va Sind suyidur, sharqi Dinkot,
            g‘arbi Dashtkim, Bozor va Tok ham derlar. Afg‘on qaboyilidin
            Qaroniy, kiviy, sur, iso xayl, niyoziy bu viloyatni egarlar.
            Bannug‘a tushgach-o‘q xabar topildikim, tuzdagi qaboyili
            shimolidag‘i tog‘larda singirlab tururlar, cherikni Jahongir
            mirzog‘a boshlatib yiborildi, kivining singiri ekandur, borib bir
            zamonda olib qatliom qilib, qalin bosh kesib kelturdilar. Oq raxttin
            cherik eliga xeyli tushti, Bannuda ham kalla minora qo‘porildi. Bu
            singir olg‘andin so‘ng kivining ulug‘laridin Shodixon otliq
            mulozamatqa o‘t tishlab keldi. Asirlarni bag‘ishladuq. Ko‘hatni
            chopqanda mundoq muqarrar bo‘lub edikim, Bangash va Bannu
            navohisidag‘i afg‘onlarni chopib, Nag‘ar yo‘li bila yo Farmul yo‘li
            bila (148 b) yonilg‘ay, Bannuni chopg‘ondin so‘ng er-suvni bilur
            kishilar arzg‘a etkurdilarkim, Dasht yovuqtur, eli ham jam’iyatliq
            eldur, yo‘li ham yaxshidur, Farmulg‘a chiqar, so‘zni Dashtni chopib,
            ul yo‘l bila chiqarg‘a qo‘yub, tonglasi andin ko‘chub, ushbu rudning
            yoqasida Isoxaylning kentiga tushuldi. Isoxayl xabar topib CHo‘pora
            tog‘lariga o‘zlarini tortibturlar. Isoxaylning kentidin ko‘chub,
            CHo‘pora tog‘larining domanasiga tushuldi, chopqunchi tog‘larga
            borib, Isoxaylning bir singirini ushatib, qo‘y va gala va raxt
            kelturdilar. Ushbu oxshom Isoxayl afg‘onlari shabixun kelturdilar.
            Ul yurushda bisyor ehtiyot qililur edi, hech ish qila olmadilar.
            Mundoq ehtiyot qililur edikim, barong‘or, javong‘or, g‘ul, irovul
            har qaysi bo‘dalliq bo‘dalida tushub, har qo‘l o‘z to‘shidin
            yarog‘lanib yayoq o‘rduning girdig‘a chodirlardin bir o‘q otimi
            yiroqroq chiqib, kecha o‘shanda-o‘q bo‘lurlar edi. Har kecha bu
            dastur bila tamom cherik elini chiqarilur edi. Ichkilardin
            uch-to‘rti mash’al bila har oxshom navbat bilan evrulur edilar. Men
            ham biror navbat evrulur erdim. Chiqmag‘on kishining (149 a) burnini
            teshib, cherikdin evrutur erduk. Barong‘or Jahongir mirzo, Boqi
            Chag‘oniyoniy, Shirim tag‘oyi, Sayyid Husayn Akbar va yana ba’zi
            beklar edi. G‘ulda ulug‘ beklardin kishi yo‘q edi, tamom ichki
            beklar edi. Irovulda Sayyid Qosim eshikog‘a Bobo o‘g‘li, Alloquli
            Beran va yana ba’zi beklar edi. Cherikni olti bo‘lak qililib edi.
            Har bo‘lakka bir kecha-kunduz chog‘dovulluq navbati edi. Ul
            domanadin ko‘chub, g‘arbqa boqa yurub, Dasht bila Bannuning orasida
            bir suvsiz ko‘lda tushuldi. Cherik eli soyni qazib, o‘zlari va gala
            qoralarig‘a suv oldilar. Bu soydin bir qari-bir yarim qari qazsa,
            suv chiqar edi. Ne yolg‘uz bu soydin mundoq suv chiqar.
            Hindustonning jam’i rudlarining bu xosiyati bor, bir qari-bir yarim
            qari qazsa, albatta suv chiqar. Ajab qodiredur. Hindustondakim,
            daryolardin o‘zga oqar suv bo‘lmas, rudlari mundoq suvg‘a yovuq
            voqi’ bo‘lubtur. Ushbu qo‘ruq rudtin sahar ko‘chub, namozi digar
            Dashtning kentlariga charida otliq cherik eli etishti. Chopqunchi
            bir necha kentni chopib, gala va raxt va savdo otlari kelturdilar.
            Bu oxshom tongg‘acha, tonglasi tushgacha keyin qolg‘an yukluk gala
            va teva, yayoq-yalang (149 b) kela qoldi. Bu kunkim, munda turuldi,
            chopqunchi borib Dashtning kentlaridin qalin o‘y va qo‘y
            kelturdilar. Afg‘onlarning savdogarlarini yo‘luqturub qalin oq raxt
            va aqoqir va qand va nabot, tupchoq otlar va savdo otlari
            kelturdilar. Xoja Xizr Nuhoniykim, afg‘onlar orasida mashhur va
            mu’tabar savdogarlardin edi, Hindiy mo‘g‘ul tushurub, boshini kesib
            kelturdi. SHirim tag‘oyi chopqunchining keyinicha borib edi, bir
            yayoq afg‘on SHirim tag‘oyi bila ro‘baro‘ bo‘lub, Shirim tag‘oyining
            shahodat barmog‘ini tushura chopti. Tonglasig‘a ko‘chub Dashtning
            kentlarining orasida yovuqroq tushuldi, andin ko‘chub, Go‘mal suyi
            yoqasig‘a tushuldi. Dashtdin g‘arbiy tarafi ikki yo‘l chiqar ermish,
            biri Sangi So‘rox yo‘likim, Barakdin o‘tub Farmul kelur. Yana bir
            Go‘mal rudini yoqalab Barakga etmay bu ham Farmul kelur. Go‘mal
            yo‘lini ba’zi xushladilar. Dashtda ekanda ikki-uch kun payo-pay
            yomg‘urlar yog‘di. Go‘mal rudi xiyla ulg‘ayib edi. Andoqkim,
            tashvish bila guzar topib, o‘ttuk. Yo‘l bilur kishilar arz
            qil-dilarkim, Go‘mal yo‘lida bu rudni necha qatla kechmak kerak.
            Agar suv mundoq ulug‘ bo‘lsa mushkildur. Bu yo‘lda ham taraddud
            bo‘ldi, xanuz so‘zni bir erga qo‘yyulmaydur edi. Tonglasi tabli
            ko‘ch choldurub ot ustida (150 a)- o‘q so‘zlashib, qaysi yo‘l bila
            yururni qaror berur xayolda erdim. Iydi fitr edi. Men iyd g‘uslig‘a
            mashg‘ul bo‘ldum. Jahongir mirzo va beklar so‘zlashibturlar,
            ba’zilar debturlarkim, Dashtning g‘arbi, tog‘iningkim, Ko‘hi Mextar
            Sulaymon derlar, ushbu tog‘ Dasht bila Dukining orasida tushubtur,
            tumshug‘idin evrulsa, yo‘l tuzdur. Agarchi bir-ikki ko‘ch tafovut
            qilur, roylari munga qaror topib tumshuq yo‘lig‘a bo‘lubturlar.
            G‘usldin forig‘ bo‘lg‘uncha cherik eli tamom tumshuq yo‘lig‘a tuz
            olib, aksar Go‘mal rudidin ham kechibturlar, chun ko‘rulgan yo‘llar
            emas edi, yo‘lning yiroq-yovug‘ini bilmay, arojif so‘z bila bu
            yo‘lg‘a kirduk. Iyd namozini Go‘mal rudining yoqasida o‘taldi.
            Navro‘z ul iydqa yovuq kelib edi. Tafovut bir-ikki kun edi, ul
            taqrib bila bu g‘azalni aytib erdim: Yangi oy yor yuzi birla ko‘rub
            el shod bayramlar, Manga yuzu qoshingdin ayru bayram oyida g‘amlar.
            Yuzi navro‘zi vasli iydini Bobur ganimat tut, Kim mundin yaxshi
            bo‘lmas bo‘lsa yuz navro‘zu bayramlar. Go‘mal rudini o‘tub, janub
            sari boqa tog‘ domanasi bila yuruduk. Bir-ikki kuro‘h borilib (150
            b) edikim, qoni tutulg‘on bir necha afg‘on tog‘ etagidagi
            pushtalarda paydo bo‘ldilar. Jilavrez ul sari mutavajjih bo‘lduq
            aksari qochtilar, ba’zisi jahl qilib domanadag‘i ushoq tog‘larda va
            kamarlarda berkidilar. Bir afg‘on bir parcha tog‘ning ustida turub
            edi. G‘olibo nari yoni uchma edi, ketar eri ham yo‘q edi. Sultonquli
            chinoq jibalik chiqib chopqulob oldi. Mening qoshimda bir qilg‘on
            ishi ushbu edi. Ushbu ishi sababi rioyati va taraqqisi bo‘ldi. Yana
            bir kamarda Qutluqqadam bir afg‘on bila chopqulashib, tutog‘lashib,
            o‘n-o‘n ikki qari erdin bila-o‘q uchtilar, boshini kesib kelturdi.
            Yana bir tog‘ning ustida Kepa bir afg‘on bila dastu giribon bo‘lub
            tog‘ ustida tog‘ning yarmisig‘acha yumalanib ketdilar, aning ham
            boshini kelturdi. Bu afg‘onlarning dag‘i asiri xeyli tushub edi,
            tamom ozod qilildi. Dashttin ko‘chub Mextar Sulaymon tog‘ini
            domanalab janub sari boqa yurub, uch orada qo‘nub, Sind suyining
            yoqasidag‘i Mo‘lton tavobii kentlaridin Biyla suyining yoqasidag‘i
            Mo‘lton tavobii kentlaridin Biyla degan qasabachag‘a etishildi. Eli
            kemalarga kirib suv o‘ttilar, ba’zi o‘zlarini suvg‘a solib o‘ttilar.
            Ushbu kent to‘g‘risida bir orol bor edi. (151 a) Keyin qolg‘an ellar
            orolda ko‘rindilar. Aksar cherik eli ot va yaroq bila o‘zlarini
            solib o‘ttilar, bir necha kishi suvg‘a bordi. Mening navkarlarimdin
            bir Qul Ahmad oruq edi, bir Mextar Farrosh edi. Jahongir mirzo
            navkarlaridin bir Qaytmas turkman edi. Bu orolda ba’zi raxt va
            partoldek nimalar cherik eliga tushti. Bu navozshning eli kemalar
            bila tamom Sind suyining ul yuziga o‘ttilar. Ushbu orol to‘g‘risidin
            o‘tganlar bir porasi suvning ulug‘lug‘ig‘a e’timod qilib qilichlar
            iliklariga olib shamshirbozliq qilib, tikka qila boshladilar.
            Orolg‘a o‘tganlardin Kul Boyazid bakavul yolg‘uz yalang‘och ot bila
            alarning muqoba-lasidin o‘zini suvg‘a soldi. Orolning ul yuzidagi
            suv ikki-uch hissa bo‘lg‘ay edi, bu yuzdagi suv bir hissa. Ot
            o‘zdurub ul yuzdagilarning muqobalasida bir o‘q otimi erda poyobqa
            chiqti, suv otning qaptolida bo‘lg‘ay edi. Bir sut pishimig‘a yovuq
            darang qildi. G‘olibo, hamlini tuzdi ekin, keynidin hech kim ko‘mak
            kelmadi va ko‘mak kelur ehtimoli ham yo‘q edi. Ushandin bularning
            ustiga ildam yurudi. Bir-ikki o‘q ottilar, bo‘ldura olmadilar, qocha
            berdilar. Yolg‘iz yayloq ot bila ko‘maksiz Sind suyidek daryodin
            o‘zdurub kechib, g‘animlarni qochurub, erlarini oldi. Mahkam mardona
            ish qildi. Yog‘iyni qochurg‘ondin so‘ngra (151 b) cherik eli o‘tib
            raxt va gala qora o‘lja kelturdilar. Agarchi mundin burun ham
            xizmatidin va mardonaliqdaridinkim, necha navbat zohir bo‘lub edi,
            rioyati va shafqati maqomida bo‘lub, bovurchiliq martabasidin xossa
            bakavulluq martabasig‘a etkurub erdim. Bu ishidin xud aning borasida
            qulliy inoyat va tarbiyat maqomida bo‘ldum va kulliy inoyat va
            tarbiyat ham qildim. Nechukkim, mazkur bo‘lg‘usidir. Filvoqi inoyat
            va tarbiyat arzandasi ham bor edi. Yana ikki ko‘ch Sind suyini
            yoqalab, suv quyig‘a boqa ko‘chuldi. Cherik eli chopqun chopa-chopa,
            otlarini harob qildilar. Moli ham arzandayi chopqun emas, tamom
            o‘ydur. Dashtta xud qo‘y va ba’zi erda raxtdek nimalar ham cherik
            eliga tushar edi. Dashttin o‘tgach, o‘ydin o‘zga nima yo‘q edi. Sind
            suyi yoqasidag‘i ko‘chlarda xud andoq bo‘ldukim, bir qulluqchi uch
            yuz o‘y-to‘rt yuz o‘y kelturur edi. Nechukkim, kelturur edilar,
            ko‘plugidin har ko‘chta yana o‘shandoq qolur edi. Uch ko‘ch Sind
            yoqasi bila-o‘q kelduk. Uch ko‘chtin so‘ng Pir Konu mazori
            to‘g‘risidin Sind daryosidin ayrilib, Pir Konu mazorig‘a kelib
            tushtuk. Cherik elidin ba’zi mazorning mujovirlarig‘a mazohim
            bo‘lg‘on uchun birini siyosat uchun pora-pora qildurdim. Bu mazor
            Hindustonda (152 a) bisyor mu’tabar mazordur. Mehtar Sulaymon
            tog‘ining payvasti tog‘larining domanasida voqi’ bo‘lubtur, bu
            mazordin ko‘chib ko‘tal ustida tushuldi. Andin ko‘chub Duki
            viloyatig‘a taalluq rudg‘a tushuldi. Ul yurttin ko‘chganda SHohbek
            navkari Fozil ko‘kaldoshningkim, Sivining dorug‘asi edi, yigirmacha
            qaravulluqg‘a kelgan kishisini tutub kelturdilar. Ul mahalda chun
            qudrati yo‘q edi, ot va yaroqlari bila-o‘q qo‘ya berdi, Ora qo‘nib
            Dukining kentlaridin Chutoli degan kentning yovug‘iga tushtuk. Sind
            suyidin narroq va Sind suyining yoqasida agarchi tinmay chopqun
            qilur edilar, vale ot bo‘g‘uzi va ko‘k xavid bisyor edi. Ot qolmas
            edi. Sind daryosidinkim, Pir Konu sari boqa chiqildi, ko‘k xavid xud
            yo‘q edi. Ahyonan ikki-uch ko‘chta oz-og‘loq xavidzor topilur edi.
            Ot bo‘g‘uzi xud topilmas edi. Ushbu yurtlardin cherik elining otlari
            qola boshladi. Chutolidin o‘tub tushgan yurtta uloqsizliqdin mening
            xirgohim ham qoldi. Ushbu yurtta oxshomi andoq yomg‘ur bo‘ldukim,
            chodir ichida suv inichka poychadin edi, gilemlarni bir erda
            yig‘ishturub, baland qilib ustida o‘lturdum. Bu kecha ushmundoq
            usrat bila tong otti, yana ikki ko‘chdin so‘ng Jahongir mirzo kelib,
            qulog‘img‘a (152 b) dedikim, xilvat so‘zum bor. Xilvat qilildi. Arz
            qildikim, Boqi CHag‘oniyoniy manga kelib dedikim, podshohni
            yetti-sekkiz-o‘n kishi bila ruxsat berib Sind suyini o‘tkarib sizni
            podshoh ko‘taraling. Men ayttimkim, yana kimlar emish bu kengashda?
            Ayttikim, manga filhol Boqibek aytti, o‘zgasini bilmadim. Men dedim:
            yana o‘zgalarini dag‘i tahqiq qiling. G‘olibo Sayyid Husayn Akbar va
            Sulton Ali chuhra, yana ba’zi Xisravshohiy beq bekot, yigit-yalang
            ham bor edi ekin. Filvoqi’ Jahongir mirzo munda asru xo‘b bordi.
            Tuqg‘onliqni bajo kelturdi. Jahongir mirzoning bu ishi mening ul
            ishimning muqobalasida edikim, Kohmardda ul ham badbaxt mardakning
            ig‘vo va ifsodi bila edi. Ul yurttin ko‘chub yana bir yurtqa
            tushganda, cherik elidin oti yarar kishini Jahongir mirzog‘a
            boshlatib, ul navohida o‘lturur afg‘onlarni chopqali yiborildi.
            Ushbu yurtlarda cherik elining otlari ko‘p qola boshladi. Kuni
            bo‘lur edikim, ikki yuz ot, uch yuz ot qolur edi. O‘bdon-o‘bdon
            kishilar yayoqladilar. Shoh Mahmud o‘g‘loqchikim, mening o‘bdon
            ichkilarimdin edi, otlari tamom qolib yayoq keldi. G‘aznig‘acha
            cherik elining otlarig‘a bu hol edi, uch-to‘rt ko‘chtin so‘ngra
            Jahongir mirzo bir pora (153 a) afg‘onlarni chopib, bir pora qo‘y
            kelturdi. Bir ikki-uch ko‘chdin so‘ng Obi Istodag‘a etduk. G‘arib
            ulug‘ suv nazarg‘a keldi. Ul yuzdagi dashtlar xud aslo ko‘runmaydur.
            Suv osmon bila payvast ko‘runadur, ul yuzdagi tog‘lar va pushtalar
            ne tavrkim, Serobning ul yuzidagi tog‘ va pushtalar muallaq
            ko‘runur. Bu tog‘lar va pushtalar ham er ila ko‘kning orasida
            muallaq ko‘rinadur. Munda yig‘ilur suvlar Kattavoz vodiysining va
            Zurmat julgasining va G‘azni rudining, bahor yomg‘urlarining sellari
            va yozlar suv ulg‘ayganda ziroatdin ortqon suvlari emish. Obi
            Istodag‘a bir kuro‘h etganda ajab nima mulohaza qilduk. Har zamon bu
            suv bila osmonning orasida shafaqdek nima qip-qizil ko‘runadur, yana
            bartaraf bo‘ladur. Yovuq etguncha bu hol edi, yovuq etganda ma’lum
            bo‘ldukim, tog‘lon qoz ekandur. Ne o‘n ming va ne yigirma ming asru
            ko‘p tog‘lon qoz, qalin tog‘lon qoz uchub qanot urg‘onda qizil
            parlari goh ko‘runub, goh ko‘runmas ekandur. Ne yolg‘uz bu qush, har
            qushdin bexaddu xasr, bu suv yoqasida qalin qushning yumurtqasi. Suv
            qirog‘idin bu qushlarning (153 b) yumurtqalarini olg‘ali kelgan ikki
            afg‘on bizni ko‘rgan bila o‘zini suvg‘a soldi. Bir necha kishi yarim
            kuro‘hqa yovuq borib kelturdilar. G‘arazkim, muncha yo‘lkim
            bordilar, suv bir qoida bila otning qornida edi. Tuz er uchun
            g‘olibo suyi chuqur emastur. Kattavoz dashtining Obi Istodag‘a kelur
            rudining yoqasig‘a kelib tushtuk. Bu rud quruq rudtur, munda hargiz
            suv oqmas, necha navbatkim, mundin o‘tubturbiz, hargiz rudda oqar
            suv ko‘rulmabtur. Bu navbat yoz yog‘inlari jihatidin bu rudqa andoq
            suv kelibturkim, aslo guzar topolmaduk. Agarchi xeyli ariz emas,
            vale bisyor amiq edi. Tamom ot va tevani uzdurub kechildi. Ba’zi
            partoldek nimani arg‘amchig‘a bog‘lab, ul yuzdin tortib oldilar. Bu
            suvdin o‘tub Ko‘hnanoniy bila Sarideh bandidin o‘tub, G‘aznig‘a
            kelduk. Jahongir mirzo bir-ikki kun mehmondorliq qilib, oshlar
            tortib, peshkashlar qildi. Ul yil aksar suvlar uluq kirib edi.
            Andoqkim Dexi Ya’qub suyidin guzar topilmas edi. Men ko‘lda yasatqan
            kemani kelturub Kamariy to‘g‘risida Dexi Ya’qub suyig‘a solib, el
            kema bila o‘tar edilar. Bu jihattin Sijovand ko‘talidin o‘tub,
            yakruya kelib Kamaridin kema bila suvni kechib, zilhijja (154 a)
            oyida Kobulg‘a kelduk. Sayyid Yusufbek bir necha kun burunroq qulunj
            zaxmati bila Tengri razsmatig‘a boribtur. Nosir mirzo
            navkar-savdariga viloyatlaridin biror nima tegurub ikki-uch kun
            keyinroqdin kelay deb Qo‘shgumbazdin ruxsat tilab qolib edi. Bizdin
            ayrilg‘ach Darayi Nur eli bir nima sarkashlik qilg‘on jihatidin
            cherikini Darayi Nur ustiga yiborur. Darayi Nurning qo‘rg‘onining
            berkligi va erlarining sholizor jihatidin bo‘rtog‘lig‘i burun mazkur
            bo‘lub edi, bu cherikning sardori Fazli cherikni extiyot qilmay
            mundoq yakraxa yo‘l va bo‘rtog‘ erda parishon chopqung‘a qo‘yar.
            Darayi Nur kishisi chiqib parishon borg‘on chopqunchini tebratgan
            bila o‘zgalar ham tura olmaslar, qocharlar. Bir pora kishini
            o‘lturub qalin ot va yaroq oldilar. Ul cherikdakim, Fazlidek kishi
            sardor bo‘lg‘ay, holi ushmundoq-o‘q bo‘lg‘usidur. Bu jihatdinmu yo
            Nosir mirzoning ko‘nglida egriligi bor edi, ul jihatdinmu bizning
            so‘ngimizcha kelmadi, qoldi. Yana Ayyubning o‘g‘lonlari Yusuf va
            Bahlulkim, bularcha sharir, mufattin va mudammi’ va mutakabbir kishi
            bo‘lmag‘ay edi. Alingorni Yusufqa va Alishangni Bahlulg‘a berilib
            (154 b) edi, bular ham viloyatlardin biror nima olib, Nosir mirzo
            bila kelmakchi edilar. Chun Nosir mirzo kelmadi, bular ham
            kelmadilar. Bu qish Nosir mirzoning hamkosa va hamsuhbati bular
            edilar. Bu qish bir qatla borib Tarkaloniy afg‘onini choparlar, ez
            bula tamom aimoqot va tashqi el va ulusning ko‘ch va mollarikim,
            Ningnahor va Lamg‘onot kelib edilar, ko‘churub surub Boron yoqasig‘a
            keldi. Nosir mirzo Boron va ul navohida ekanda Badaxshoniylarning
            o‘zbaklarni o‘lturub o‘zbak bila yakro‘y bo‘lg‘on xabari keldi.
            Tafsili budurkim, SHayboniyxon Qunduzni Qanbarbiyga berib, o‘zi
            Xorazm bordi. Qanbar Badaxshon eliga istimolat berur jihatidin
            Muhammad Maxdumiyning Mahmud otliq o‘g‘lini Badaxshong‘a yibordi.
            Muborakshohkim, otalari Badaxshon shohlarining beklaridin ekandur,
            bosh ko‘tarib Maxdumiyning o‘g‘lining yana necha o‘zbakning boshini
            kesti. Qal’ayi Zafarkim, burun Shoftevarg‘a mashhur ekandur,
            qo‘rg‘on qilib berkitti. Qal’ayi Zafar otini ul qo‘ydi. Yana
            Muhammad qo‘rchikim, Xisravshohning bir qo‘rchisi edi, ul vaqt
            Hamlangon aning ilikida edi. Rustoqda Shayboniyxonning sadrini bir
            necha o‘zbak bila o‘lturub Hamlangonni mustahkam qildi. Zubayr
            Rog‘iy (155 a) ham otalari shohlarning beklaridin ekandur, Rog‘da
            yog‘iqti. Jahongir turkmankim, Vali Xisravshohning navkari edi, bu
            buzug‘lug‘da begidin ayrilib bir necha qolg‘on-qochg‘on sipohiy va
            aymoqni yig‘ib, o‘zini berkka tortti. Nosir mirzo bu xabarlarni
            topib, Badaxshon havasi bila bir necha beaql va ko‘tah andeshaning
            angiz va ig‘vosidin jami’ ul yuzdin kelgan tashqi ellarning ko‘ch va
            mollarin ko‘churub, surub Shibartu va Obdara yo‘li bila ul yuzga
            o‘tti. Xisravshoh Ahmad Qosim bila Ajardin qochib, Xuroson sarikim
            bordilar, yo‘lda Badi’uzzamon mirzog‘a va Zunnunbekka muloqi bo‘lub,
            borchalari borib Xirida Sulton Husayn mirzog‘a mulozamat qildilar.
            Bularkim necha yillar mirzog‘a yog‘iyliqlar qilib, anvo’
            beadabliqlar bulardin zohir bo‘lub edi, bulardin mirzoning ko‘nglida
            ne dog‘larkim yo‘q edi, barchalari mening sababimdin mundoq xorliq
            va zorliqlar bila borib mirzoni ko‘rdilar. Xisravshohni
            navkar-savdaridin ayirib mundoq zabun qilmasam edi, Kobulni
            Zunnunning o‘g‘li Muqimdin olmasam edi, borib mirzoni ko‘rmaklari
            mumkin emas edi. Badi’uzzamon mirzo xud bularning (155 b) ilgida
            hamir edi, bularning so‘zlaridin tajovuz qila olmas edi. Sulton
            Husayn mirzo borig‘a ehson maqomida bo‘lub, yomonliqlarni yuzlariga
            kelturmay, in’omlar ham qildi. Xisravshoh necha mahaldan so‘ng o‘z
            viloyatlari sari ruxsat tiladikim, men borsam, ul viloyatlarni tamom
            olurman. CHun bu kelmagi yaroqsiz va behisob edi, ruxsatig‘a xayal
            qildilar. Alar xayal qilg‘an soyin bu ruxsatni takror qildi. Chun
            ibrom ko‘p qildi, Muhammad Burunduq tavr javob berdi. Ayttikim,
            o‘ttuz ming navkaring bila tamom viloyatlarningkim, iligingda edi,
            ne qildingkim, holo besh yuz kishing bila o‘zbak tasarrufidag‘i
            viloyatlarg‘a ne qilg‘aysen. Bir necha nasixatlar qilib, ma’qul
            so‘zlar dedilar, chun ajal etib edi, ta’sir qilmadi. Ibrom ko‘prak
            qildi, oxir ijozat berdilar. Uch-to‘rt yuz kishisi bila rost Dahona
            xadig‘a kirib keldi, o‘shal fursatta Nosir mirzo ul yuzga o‘tub edi,
            kelib Nosir mirzoni Dahona navohisida ko‘rdi. Badaxshon sardorlari
            Nosir mirzoni yolg‘uz tilar edilar. Xisravshoxni tilamas edilar.
            Nosir mirzo har necha sa’y qildi. Xisravshoh ham anglab ko‘histon
            borurg‘a rozi bo‘lmadi. Xisravshoh xayoli bu erdikim, mirzoni
            ta’biyadek (156 a) olib yurub viloyatni iliklagay. Oxir suhbat
            chiqmay, Ishkamish navoxisida yasashib, jibalar kiyishib urushayozib
            ayrilib, Nosir mirzo Badaxshon sari tortti. Xisravshoh bo‘lak lang
            lavandni yig‘ib yaxshi-yomon mingcha kishisi bila Qunduzni qabamoq
            doiyasi bila kelib, bir-ikki yig‘och Xoja Chortoqqa tushti. Muhammad
            Shayboniyxonkim, Andijonda Sulton Ahmad Tanbalni olib Hisor ustiga
            mutavajjih bo‘lg‘on bila urushsiz va taloshsiz viloyatlarni tashlab
            chiqtilar. Shayboniyxon Hisor keldi, Hisorda Shirim chuhra va bir
            pora o‘bdon yigitlar edi, bovujudkim, beklari viloyatlarini tashlab
            kettilar, bular Hisor qo‘rg‘onini bermay, berkittilar. Shayboniyxon
            Hisorning muhosarasini Hamza Sulton bila Mahdiy Sultong‘a uhda
            qilib, o‘zi Qunduz kelib, inisi Mahmud Sultong‘a Qunduz viloyatini
            berib, o‘zi betavaqquf Xorazmg‘a Chin so‘fining ustiga mutavajjih
            bo‘ldi. Hanuz Samarqandg‘a etmaydur edikim, inisi Mahmud Sulton
            Qunduzda o‘ldi. Qunduzni Qanbarbiy Marviyg‘a berdi. Xisravshoh
            kelgan mahal Qunduzda Qanbarbiy edi. Qanbarbiy mutaoqib Hamza
            Sultong‘a va o‘zga qolg‘on sultonlarg‘a kishilar chopturub (156 b)
            tiladi. Hamza Sulton Amu yoqasig‘a Saroyg‘a kelib cherikini
            o‘g‘lonlari va beklariga boshlatib, Kunduz yibordi, bular etkan
            bila-o‘q chiqtilar. Urusha ham olmadi. Tanbal mardak qocha ham
            olmadi. O‘shal zamon-o‘q Hamza Sultonning kishilari tushurdilar.
            Xoharzodasi Ahmad Qosimni, Shirim chuhrani, yana ba’zi o‘bdon
            yigitlarni o‘lturdilar. Qunduzg‘a kelturub Xisravshohning bo‘ynig‘a
            urub, boshini Xorazmg‘a Shayboniyxon qoshig‘a yibordilar. Xisravshoh
            aytkandeq Xisravshoh Qunduz navohisida kelgan bila mening
            qoshimdag‘i navkar-savdarining turlari o‘zgacharak bo‘ldi. Aksar
            ko‘chub, Xoja Rivoj va ul taraflar o‘zlarini torttilar. Mening
            qoshimda ko‘pragi aning navkar-savdari edi. Mo‘g‘ullar yaxshi
            bordilar. Yakjihatlik maqomida edilar. Bu xabar kelgan bila o‘tqa
            suv urg‘ondek bosila qoldilar. Vaqoi’i sanayi ihdo ashara va tis’a
            mia* (To‘qqiz yuz o‘n birinchi (1505—1506) yil voqealari.) Muharram
            oyida mening onam Qutluq Nigorxonimga hasba marazi oriz bo‘ldi,
            fasod qildilar, noqis voqi’ bo‘ldi. Bir xurosonliq tabib bor edi,
            Sayyid tabib derlar edi. Xuroson dasturi bila hinduvona berdi, chun
            ajal etib ekandur, olti kundin so‘ng shanba (157 a) kuni Tengri
            rahmatig‘a bordi. Ulug‘bek mirzo tog‘ domanasida bog‘ imorat qilib
            edi, Bog‘i Navruziy otliq. Varasasining ruxsati bila yakshanba kuni
            bu boqqa kelturub, men va Qosim ko‘kaldosh tufroqqa topshurduk. Bu
            azoda kichik xon dodam Olachaxonni va ulug‘ onam Esan Davlatbegimni
            manga eshitturdilar. Xonimning qirqi yovushub edikim, Xurosondin
            xonlarning volidasi Shoxbegim, mening xolam Sulton Ahmad mirzoning
            harami Mehr Nigorxonim va Muhammad Hasan ko‘ragon dug‘lat keldilar.
            Azolar toza bo‘lub, firoqlar o‘ti beandoza bo‘ldi. Azo rasmini bajo
            kelturgandin so‘ng, osh va taom faqir va masoking‘a tortilib, xatm
            va duolar borg‘onlarning arvoxig‘a qilib, ko‘ngillarini olib,
            qarolarini solib, bu muhimmottin forig‘ bo‘lg‘ondin so‘ng, Boqi
            Chag‘oniyoniyning sa’yi bila Qandahor ustiga cherik otlanduk. Safar
            qilib kelib, Qush Nodir o‘langiga tushub erdimkim, men isittim, ajab
            tavr bexuzurluq edi. Meni har necha sa’y qilib uyg‘otsalar, yana
            o‘shal zamon ko‘zum uyqug‘a borur edi. To‘rt-besh kundin so‘ng
            filjumla yaxshiroq bo‘ldum. Bu asnoda andoq zilzila bo‘ldukim,
            qo‘rg‘onning fasillari va bog‘larining tomlari aksar yiqilib,
            shahrda va kentlarda ko‘p uylar hamvor bo‘lub, uy va tom ostig‘a
            qolib, o‘lgan bisyor (157 b) bo‘ldi. Pamg‘on kentining uylari tamom
            yiqildi. Etmish-sekson o‘bdon kadxudolar tom ostig‘a qolib o‘ldilar.
            Pamg‘on bila Bektut orasida bir parcha erkim arzi birgina tosh otimi
            bo‘lg‘ay uchub, bir o‘q otimi quyi bordi. Uchqan erning o‘runidin
            chashmalar paydo bo‘ldi. Istarg‘achtin Maydong‘acha taxminan
            olti-etti yig‘och yo‘l bo‘lg‘ay, er andoq yorilib edikim, ba’zi
            tarafi belcha baland bo‘lur edi, ba’zi tarafi belcha past, yorilg‘an
            erga ba’zi erda kishi sig‘ar edi. Zilzila bo‘lg‘on zamon jami’
            tog‘larning boshidin gardlar qo‘pti. Nurullo tanburchi qoshimda soz
            chaladur edi, yana bir soz ham bor edi, o‘shal zamon har ikki sozini
            iligiga oldi, andoq beixtiyor bo‘ldukim, sozlar bir-birig‘a
            urundilar. Jahongir mirzo tepada. Ulug‘bek mirzo solg‘on
            imoratlardin bir boloxonaning ayvonida edi, zilzila bo‘lg‘och,
            o‘zini tashladi, osibe etmadi. Jahongir mirzoning yovuq-laridin biri
            ushbu boloxonada ekandur, boloxona tomi ustiga yiqilibtur, saxladi,
            hech eriga ozore etmadi. Tepadagi uylar aksar tup-tuz bo‘ldi. Ushal
            kun o‘ttuz uch qatla er tebrandi. Bir oyg‘acha har kecha-kunduzda
            ikki va uch qatla er tebranur edi. Qo‘rg‘onning burj va borusini
            shikast va rextini beklarga va sipohiylarga farmon bo‘ldukim, isloh
            va marammat qilg‘aylar. (158 a) Yigirma kun-bir oyda jidd va ehtimom
            bila qo‘rg‘onning sinuq-buzug‘ini butkarib qo‘parildi. Burun
            Qandahor tarafi qilg‘on azimat behuzurluq va zilzila jihatidin
            keyinroq qolib edi, behuzurliqni o‘tkarib, qo‘rg‘onni butkarib,
            burung‘i azimat musammam bo‘ldi. Hanuz Qandahor tarafi bormoqni yo
            chopqun uchun tog‘ va tuzni axtarmoqni jazm qilmaydur eduk.
            Shanizning oyog‘iga tushganda Jahongir mirzoni va beklarni yig‘ib
            kengashildi. So‘z Kalotning ustiga bormoqqa qaror topti, Jahongir
            mirzo va Boqi Chag‘oniyoniy bu yurushga ko‘prak sa’y qildilar.
            Yorig‘a etgan mahalda xabar toptukkim, Sherali chuhra va Kichik Boqi
            devona va yana bir necha kishining qochar xayollari bor emish.
            Bularni tutturub, Sherali chuhradinkim, anvoyi fitnalar va
            yomonliqlar mening qoshimda ekanda va g‘ayri mening qoshimda ekanda,
            ul viloyatta va bu viloyatta zohir va voqi’ bo‘lub edi, yasoqg‘a
            etkuruldi. O‘zgalarini ot va yarog‘idin ayrib qo‘yduk. Kalotqa
            etganda beyaroq va beasbob etgan bila-o‘q har taraftin urush solduq,
            xeyli urush bo‘ldi. Xoja Kalonning og‘asi Kichikbek xeyli mardona
            yigit edi, necha navbat mening olimda, qilichlar chopib edi,
            nechukkim bu tarixta mazkur bo‘lubtur. Kalotning (158 b) g‘arb-janub
            tarafi burjidin yopishib chiqa yovushqon mahalda ko‘ziga nayza bila
            sanchtilar, bir-ikki kundin keyin Kalotni olg‘ondin so‘ng, ushbu
            yara bila bordi. Kichik Boqi devonakim Sherali bila qochadurg‘anida
            tutturulub edi, munda ul qabohatining tadorukiga darvozada fasil
            tubiga kirganda, tosh zaxmi bila o‘ldi. Yana bir-ikki kishi ham
            o‘ldi. Namozi digargacha ushbu dastur urushildi, yigitlar urushub,
            zo‘rlab, sust bo‘lg‘on mahalda ichkarigilar amon tilab qo‘rg‘onni
            topshurdilar. Kalotni Zunnun arg‘un Muqimg‘a berib edi. Muqimning
            navkarlaridin Farrux arg‘un va Qora Bulut Kalotta edilar. Sog‘doq,
            qilichlarini bo‘yinlarig‘a osib keldilar, gunohlarini afv qilduk. Bu
            tabaqag‘a muzohim bo‘lmoq mening g‘arazim emas edi, ne jihattinkim
            o‘zbakdek g‘anim yonimizda turub ekin, orada mundoqlar bo‘lsa
            yiroqtin-yovuqtin eshitgan-ko‘rganlar ne degaylar? Bu yurush chun
            Jahongir mirzoning va Boqibekning sa’yi bila bo‘lub edi, Kalotni
            saxlamoqni mirzog‘a uxda qilduq qabul qilmadi. Boqibek ham bu bobta
            yaxshi javob topa olmadi. Kalotni muncha urushub zo‘rlab olg‘animiz
            befoyda bo‘ldi. Kalottin janub sari boqa Savosang va Olatog‘ (159 a)
            va ul navohidag‘i afg‘onlarni chopib Kobul kelduk. Kobul tushgan
            oxshomi men qo‘rg‘ong‘a bordim. Chodir va tavila chorbog‘da edi.
            Xirilji o‘g‘risi kelib, mening bir jibalar jarda otimni va yana bir
            xossa xachirimni chorbog‘din chiqarib eltti. Boqi Chag‘oniyoniy Amu
            yoqasida kelib, bizga qo‘shilg‘ali andin e’tiborroq va ixtiyorroq
            kishi yo‘q edi, har so‘z desa, har ish qilsa so‘z aning so‘zi edi,
            ish aning ishi edi. Agarchi andin xizmatikim, shoyista bo‘lg‘ay va
            insoniyatikim boyista bo‘lg‘ay, hargiz zuhurg‘a kelmadi, balki
            an¬voyi beadabliqlar va yomonliqlar andin voqi’ bo‘ldi. Xasis va
            zumuxt va hasud va badandarun va notavonbin va kajxulq kishi edi,
            xissati bu martaba edimkim, Tirmizni solib, ko‘ch va moli bilakim
            bizga qo‘shuldi, o‘zining xossa qo‘yi shoyadkim, o‘ttiz-qirq ming
            bo‘lg‘ay edi, har yurtta qalin qo‘ylar bizning olimizdin o‘tar edi,
            biz-ning yigit-yalang ochliqtin azob tortar edilar, bir qo‘y
            bermadi. Oxir Koxmartqa borg‘anda ellik qo‘y berdi, bovujudkim meni
            podshoh ko‘tarib edi, naqorasini o‘zining eshigida choldurur edi.
            Hech kim bila sof emas edi, hech kimni ko‘ra olmas edi. Kobulning
            hosilikim bor tamg‘adindur, tamg‘ani olib va Kobulning dorug‘alig‘i
            (159 b) va Panchhir va Kadiy Hazora va Ko‘shkak va eshik ixtiyori
            tamom anda edi. Ushmuncha rioyat topib aslo rozi va shokir emas edi.
            Bovujudkim, ne nav’ fosid xayollar qilib edi, nechukkim mazkur
            bo‘ldi, aslo o‘zumizga olmaduq yuziga solmaduq hamisha noz qilib
            ruxsat tilar edi. Nozini tortib, uzrxohliqlar bila man’ qilur eduk.
            Bir-ikki kun bosilib, yana ruxsat maqomida bo‘lur edi. Nozi va
            ruxsati xaddin oshti, biz ham aning axloq va af’olidin jong‘a ettuq
            ruxsat berduk. Ruxsat tilagandin so‘ng pushaymon bo‘ldi, iztiroblar
            qila kirishti, foyda qilmadi. Manga aytturub yiboribturkim, shart
            qilib edilarkim, to‘qquz gunoh mendin sodir bo‘lmag‘uncha
            so‘rmag‘aylar. Men Mullo Bobodin o‘n bir gunohini birar-birar
            xotirnishon qilib aytib yibordim. Mulzam bo‘ldi. Ko‘ch va moli bila
            Hinduston tarafig‘a ruxsat berildi. O‘zining bir necha navkarlari
            Xaybardin o‘tkarib keldilar. Boqi, Gogiyoniyning karvonig‘a qotilib,
            Nilobni kechti. Ul mahalda Yor Husayn Daryoxon Kachakotta edi,
            Kuhattin olib borg‘on farmonlarini sanad qilib, Dilazoy bila Yusuf
            zayidin bir pora afg‘onlarni va yana bir pora jat gujurni o‘ziga yor
            va navkar qilib, ish kuchi el talamoq yo‘l urmoq edi. Boqining
            xabarini eshitib, (160 a) yo‘lini to‘sub, Boqi bila borg‘onlarni
            ariq oldi, Boqini o‘lturub xotunini oldi. Agarchi biz Boqig‘a hech
            yomonliq qilmay qo‘ya berduq vale o‘z yomonligi olig‘a kelib, o‘z
            amalig‘a giriftor bo‘ldi. B a y t: Tu badkunandayi xudro ba ro‘zgor
            sipor, Ki ro‘zgor turo chokarest kiynaguzor. Bu qish bir-ikki qatla
            qor yog‘quncha chorbog‘da-o‘q o‘lturub eduq biz Kobul kelgali
            turkman hazorasi anvo’ beadabliklar va rahzanliklar qilib edilar.
            Alarni chopmoq xayol qilib, shahrda Ulug‘bek mirzoning Bo‘stonsaroy
            otliq imoratig‘a kirib, andin sha’bon oyida turkman hazorasini chopa
            otlanduk. Darayi Xush og‘zida Jangalakta chopqun qo‘yduq oz-og‘loq
            hazora chopildi. Darayi Xush yovug‘ida bir sumjda bir pora hazora
            yashung‘on ekandur. Shayx Darvesh ko‘kaldoshkim, aksar qazoqliklarda
            mening bila edi, qo‘rbegilik mansabi anda edi, yoyni kuchluk tortar
            edi, o‘qni xo‘b otar edi, bu sumjning og‘zig‘a g‘ofil yovuq-o‘q
            kirib borur. Ichkaridin bir xazora emchagiga o‘q o‘qlar, o‘shal
            kun-o‘q o‘ldi. Turkman xazorasining ko‘pragi Darayi Xushta
            qishlag‘on ekandur, alarning ustiga mutavajjih bo‘lduk. Darayi Xush
            tavr dara tushubtur, yarim kuro‘hg‘a yovuq dara og‘zida tangi
            tushubtur, yo‘l tog‘ning (160 b) kamarida voqi’ bo‘lubtur, yo‘ldin
            quyi ham ellik-oltmish qari yakandozdur. Yo‘ldin yuqqori ham yo‘l
            jirutmadur. Otliq birar-birar o‘tar, bu tangidin o‘tub, ul kun ikki
            namoz orasig‘acha borib etmay bir erda qo‘nduk. Hazoraning bir
            semizluk tevasini topib kelturdilar, ani o‘lturub go‘shtidin bir
            pora kabob qilduq bir porasini oftobda pishirub eduq oncha laziz
            teva eti hargiz eyilgan emas edi, ba’zi qo‘y etidin farq qila
            olmadilar. Andin erta ko‘chub, hazoralarning qishlag‘on yurtlari
            ustiga mutavajjih bo‘lduk. Bir pahar bor erdikim, ilgaridin kishi
            keldi, dedikim, bir tangida hazoralar suv guzarini shoxlar bila
            berkitib, elni to‘sub urushadurlar, muni eshitgach tez-o‘q tebraduk.
            Bir pora yo‘l borduq xazoralar to‘sub urushadurg‘on erga ettuk. Ul
            qish qor bisyor ulug‘ tushub edi, yo‘lsiz yurumakning ishkoli bor
            edi. Tagob suvlarining yoqalari tamom muz bog‘lab edi. Bu suvdin yax
            va qor jihatidin yo‘lsiz erdin o‘tub bo‘lmas edi. Hazoralar bu
            suvning chiqar erida qalin shox kesib solib edilar. O‘zlari
            tagoblarda va yonlarda otliq (161 a) va yayoq o‘q qo‘yub
            urushadurlar edi. Muhammad Ali Mubashshirbek mening yangi rioyat
            qilg‘on beklarimdin edi, xeyli mardona va qobili rioyat, yaxshi
            yigit edi, jibasi yo‘q, ilgarrak shox solg‘on yo‘lg‘a mutavajjih
            bo‘ldi, biqiniga o‘qladilar, o‘shul zamon jon taslim qildi. Ildam
            kelilib edi. Aksarning jibasi yo‘q edi. Bir-ikki o‘q o‘tub-o‘tub
            tushdi. Ahmad YUsufbek iztiroblar qilib, har zamon aytadurim,
            yalang‘och mundoq kirib borasiz, ikki-uch o‘qni ko‘rdumkim,
            boshingizdin o‘tti. Men dedimkim, siz mardona bo‘lung, mening
            boshimdin mundoqdar xeyli o‘tubtur. Ushmuncha erdikim, o‘ng qo‘l
            tarafidin Qosimbek o‘pchini bila bu suvdin guzar topib kechib, ot
            solg‘on bila hazoralar to‘xtay olmay qocha berdilar. Ilik olishib
            turg‘onlar tushuratushura keyinicha tebrandilar. Qosimbekka bu ish
            uchun Bangashni juldu berildi. Hotam bu yurushta yomon emas edi, bu
            jihattin Shayx Darvesh ko‘kaldoshning muchasi qo‘rbegiliqni Hotamg‘a
            inoyat bo‘ldi. Kepaqkuli Bobo ham bu yurushta yaxshi yurugan uchun
            bir kentni Kepakka inoyat qildik. Sultonquli chinoq bularning
            so‘ngicha edi. Qor ulug‘ jihatidin chig‘irdin chiqib bo‘lmas edi.
            Men ham bu yigitlar bila-o‘q keldim. (161 b) Hazoralarning
            qishlog‘larining yovug‘ida qo‘y va ilqilarig‘a etushtuk. Men o‘zum
            to‘rt-besh yuzcha qo‘y, yigirma besh ot yig‘dim. Sultonquli yana
            ikki-uch kishi yovuq edilar, chiy bo‘lduk. Ikki navbat o‘zum chopqun
            chopipturmen, bir budur, yana bir qatla ushbu turkman hazorasini
            Xurosondin keladurganda chopqunchi borib qalin qo‘y va ot
            kelturdilar, xazoralarning ko‘ch va o‘g‘lon-ushoqlari yayoqlab
            qorliq pushtalarg‘a chiqib turdilar. Bir nima kohillik qilduq, kun
            ham kech bo‘lib edi, yonib xazoralarning uylariga-o‘q tushuldi, bu
            qish qor xeyli ulug‘ tushub edi. Ushbu erda yo‘ldin tashqari qor
            rost otning qoptolida edi. Kecha chog‘dovulluqqa chiqg‘onlar qor
            ulug‘ jihatidin tong otquncha ot ustida-uq edilar. Tonglasi yonib,
            Darayi Xushning ichida hazoralarning qishlog‘ida qo‘nub, andin
            ko‘chub, Jangalakka tushuldi. Yorak tag‘oyi va ba’zilar keyinraktin
            kelib edi, alarg‘a buyuruldikim Shayx Darveshni o‘qlag‘on
            hazoralarni borib olingiz. Qoni tutulg‘on badbaxtlar sumjta ekandur,
            bular borib tutun qo‘yub etmish-sekson hazorani oldilar, ko‘praki
            qilichqa bordi. Hazora yurishidin yonib, Nijrovdin mol olur
            maslahatig‘a Boronning oyog‘i Oytug‘di navohisig‘a kelduk. Jahongir
            mirzo (162 a) G‘aznidin Oytug‘di navohisida ekanda mulozamatqa
            keldi, bu asnoda ramazon oyining o‘n uchida manga sa’b quyong
            tashvishi bo‘ldi, andoqkim qirq kungacha meni bu yondin-ul yong‘a
            kishi evurur edi. Nijrov daralaridin Pijron darasi alalxusus bu
            darada G‘ayn kentining ulug‘i Husayn G‘ayniy og‘a-inisi bila
            sarkashlik va novahmlik bila mashxur va ma’ruf edilar, cherikni
            Jahongir mirzog‘a boshlatib yiborildi, Qosimbek ham bordi. Cherik
            borib Sarko‘bga chiqib singirlag‘on erni zo‘rlab olib, bir porasini
            siyosatqa etkurdilar. Kuyong tashvishi jihatidin mihafadek nima
            yasab, Boron yoqasidan shahrg‘acha meni ko‘tarib, Bo‘stonsarog‘a
            kelturdilarkim, o‘shul qish-o‘q bir necha kun Bo‘stonsaroda
            o‘lturdum, bu behuzurliq xanuz yaxshi bo‘lmaydur edikim, o‘ng
            yuzumga dobg‘uli chiqti, nishtar soldilar, bu maraz uchun musxil ham
            ichtim. Sixxat topib, Chorboqg‘a chiqtim. Jahongir mirzo mulozamatqa
            keldi. Ayyub o‘g‘lonlari Yusuf va Bahlul mirzo qoshig‘a borg‘ali
            fitna va shar angizliq maqomida edilar, bu navbat Jahongir mirzoni
            burung‘idek topilmadi. Necha kundin so‘ng Tepadin ko‘chub jibalanib,
            ildam G‘aznig‘a bordi. Noni qo‘rg‘onini olib, bir necha kishisini
            o‘lturub, elini tamom taladi. Bo‘lg‘on kishi-qorasini (162 b)
            ko‘churub hazora orasi bila Bomiyon tarafi yuzlandi. Tengrig‘a
            ravshandurkim, mendin va menga taalluq eldin hech ish va so‘ze voqe’
            bo‘lmadikim, sababi muncha kudurat va niqor bo‘lg‘ay. So‘ngra
            eshitildikim, bu so‘zni ketmagining sababi qilmish, Jahongir mirzo
            G‘aznidin keladurganda Qosimbek va beklar o‘tru borib edilar, mirzo
            budanaga qush solur, etib qush oyog‘in solur mahalda budana o‘zini
            erga urar, qichqirushurlarkim, oldimu, oldimu? Qosimbek derkim,
            g‘animni mundoq zabun qilg‘onda qachon qo‘yar — olur. Bu so‘z
            alarg‘a baloyi bo‘lur. Bir ketmaklarining jihati bu edi, yana
            bir-ikki mundin harobroq va sustroq bir so‘zni ham sanad qildilar.
            Dag‘i G‘aznini ul hol qilib, hazora orasi bila o‘zlarini aymoqqa
            torttilar. Ul fursatta aymoqlar Nosir mirzodin ayrilib edilar, vale
            o‘zbakka kirmaydur edilar. Yoy va Astarob va ul navohining
            yayloqlarida edilar. Ushbu mahallarda Sulton Husayn mirzo Muhammad
            Shayboniyxonning daf’ig‘a azm-jazm qilib, tamom o‘g‘lonlarini
            tilatti, meni dag‘i Sayyid Sulton Ali xobbinning o‘g‘li Sayyid
            Afzalni yiborib tilab edi. Xuroson jonibini azimat qilmoq bizga
            necha jihattin lozim bo‘ldi. Bir bukim, Sulton Husayn mirzodek
            Temurbek (163 a) o‘runiqa o‘lturg‘on ulug‘ podshoh yig‘noq qilib,
            atrof va javonibdin o‘g‘lonlarini va beklarini tilatib,
            SHayboniyxondek g‘animning ustiga ozim bo‘lg‘onda, el oyoq bila
            borg‘onda, biz bosh bila borg‘oybiz, el tayoq bila borg‘onda — biz
            tosh bila borg‘oybiz. Yana bukim, Jahongir mirzo mundoq mukaddar va
            yomonlik bilakim bordi, yo kuduratini raf’ qilg‘aybiz, yo
            mazarratini daf’. Ushbu yil Shayboniyxon Chin so‘fini Xorazmda o‘n
            oy muhosara qilib oldi, bu muhosarada qalin urushlar bo‘ldi. Xorazm
            yigitlari bisyor mardonaliqlar qildilar, hech taqsir qilmadilar,
            andoq tiyrandozliq qildilarkim, borlar qalqondin, jibadin, ba’zi
            mahalda ikki jibadin o‘tkara-o‘tkara otibturlar. O‘n oy qabaldorliq
            torttilar, hech erdin umidvorliq bo‘lmadi. Ba’zi yigit-yalanggi
            bedilliq qilib o‘zbak bila so‘zlashib, o‘zbakni qo‘rg‘ong‘a
            chiqordilar. Chin so‘fi xabardor bo‘lub, o‘zi kelib qo‘rg‘ong‘a
            chiqqonlarni urub tushurur mahalda shiba o‘qi tegib o‘zining
            chuhrasi keyindin o‘q bila urdi, o‘ldi. Urushur kishi qolmadi,
            qo‘rgonni oldilar. Rahmat Chin so‘fig‘a: mardonaliq bila (163 b) jon
            tortmoqda daqiqayi nomar’i qo‘ymadi. Shayboniyxon Xorazmni
            Ko‘pakbiyga berib, o‘zi Samarqand keldi. Bu yilning oxiri zilhijja
            oyida Sulton Husayn mirzo Shayboniyxonning ustiga cherik tortib,
            Bobo Iloxiyg‘a etganda Tengri raxmatig‘a bordi. Valodat va nasabi:
            valodati sekkiz yuz qirq ikkida, Hirida, Shohrux mirzo zamonida edi.
            Sulton Husayn mirzo binni Mansur binni Boyqaro binni Umarshayx binni
            Amir Temur. Mansur mirzo bila Boyqaro mirzo podshohliq qilg‘on emas.
            Onasi Feruzabegim edi, Temurbekning nabirasi. Sulton Husayn mirzo
            Mironshoh mirzoning ham nabirasi bo‘lur edi. Sulson Husayn mirzo
            karimut-tarafayn edi, asil podshoh edi. Bir tuqg‘on ikki o‘g‘ul,
            ikki qiz edilar. Boyqaro mirzo va Sulton Husayn mirzo, Oqobegim va
            yana Ahmadxon olg‘on qiz Badakabegim. Boyqaro mirzo Sulton Husayn
            mirzodin uluq edi va navkari edi, vale devon boshida hozir bo‘lmas
            edi, g‘ayri devonda bir to‘shakta o‘ltururlar edi. Inisi Balx
            viloyatini berib edi. Necha yil Balxda hukumat qildi. Uch o‘g‘li bor
            edi, Sulton Muhammad mirzo va Sulton Vays mirzo va Sulton Iskandar
            mirzo, Oqobekim (164 a) mirzoning egachisi edi. Mironshoh mirzoning
            nabirasi. Sulton Ahmad mirzo olib edi. Bir o‘g‘li bor edi, Kichik
            mirzo otlig‘. Burunlar tag‘oyisiga mulozamat qilur edi, so‘ngra
            sipoxiyliqni tark qilib, mutolaag‘a mashg‘ul bo‘ldi. Derlarkim,
            donishmand bo‘lub ekandur. Tab’i nazmi ham bor ekandur. Bu ruboiy
            aningdur: Umre basaloh mesutudam xudro, Dar shevayi zuhd menamudam
            xudro, Chun ishq omad kadom zuhdu, chi saloh, Al-minnatu lilloh
            ozmudam xudro. Mulloning ruboiysi bila tavorud bo‘lubtur. Oxirlar
            haj tavofi ham qildi. Badakabegim ham mirzoning egachisi edi.
            Kazoqliqlarida Ahmadxon Hoji Tarxoniyg‘a berib edi, ikki o‘g‘li
            bo‘lub edi. Hirida kelib xeyli muddat mirzo mulozamatida bo‘ldilar.
            Shakl va shamoyili: qiyiq ko‘zluq, sherandom bo‘yluq kishi edi.
            Belidin quyi inchka edi. Bovujudkim, ulug‘ yosh yashab, oq soqollik
            bo‘lub edi, xushrang, qizil-yashil abrishimni kiyar edi. Qora qo‘zi
            bo‘rk kiyar edi yo qalpoq. Axyonan iydlarda kichik sepech dastorni
            yap-yassi namoyon chirmab, qarqara o‘tag‘asi sanchib, namozg‘a borur
            edi. Axloq va atvori: Avval taxt olg‘onda xayoli bor ekandurkim,
            Duvozdah Imomni xutbada (1646) o‘qutg‘ay. Alisherbek va ba’zilar
            man’ qilibturlar. So‘ngralar xud jami’ ish-kuchi sunnat va jamoat
            mazxabi bila muvofiq edi. Mafosil zaxmati jihatidin namoz qila olmas
            edi, ro‘za ham tutmas edi. Harrof va xushxulq kishi edi. Xulqi bir
            nima guzaroroq voqi’ bo‘lub edi, so‘zi ham xulqidek edi. Ba’zi
            muomalatta shar’ni bisyor rioyat qilur edi. Bir qatla bir o‘g‘li bir
            kishini o‘lturgan uchun qonliqlarig‘a topshurub, dorulqazog‘a
            yibordi. Avval taxt olg‘on mahalda olti-yetti yil toib edi. Andin
            so‘ngra ichkuga tushti, qirq yilg‘a yovuqkim Xurosonda podshoh edi,
            hech kun yo‘q edikim, namozi peshindin so‘ng ichmagay, vale hargiz
            sabuhiy qilmas edi, o‘g‘lonlari va jami’ sipoxig‘a va shahrig‘a bu
            hol edi. Ifrot bila aysh va fisq qilurlar edi. Shujo’ va mardona
            kishi edi. Borlar o‘zi qilich tegurubtur, balki har ma’rakada borlar
            qilich tegurubtur. Temurbek naslidin hech kim ma’lum emaskim, Sulton
            Husayn mirzocha qilich chopmish bo‘lg‘ay. Tab’i nazmi bor edi. Devon
            ham tartib qilib edi. Turkiy aytur edi. Taxallusi «Husayniy» edi.
            Ba’zi baytlari yomon emastur, vale mirzoning devoni tamom bir
            vazndadur. Bovujudkim, ham yosh va ham saltanat bila ulug‘ podshoh
            edi, kichik (165 a)lardek qo‘chqor saxlab, kabutar saxlab, kabutar
            o‘ynar edi, tovuq ham urushqa solur edi. Masof va urushlari:
            qazoqliqlarida bir martaba Gurgon suyini o‘zdurub kechib, bir pora
            o‘zbakni yaxshi bosti. Yana bir qatla Sulton Abusa’id mirzo Muhammad
            Ali baxshi boshliq uch ming kishini ilg‘or yiborib edi, Sulton
            Husayn mirzo oltmish yigit bila kelib, tegib zarbi rost bosti.
            Sulton Husayn mirzoning bir yaxshi ishi va namoyon ishi budur. Yana
            bir martaba Astrobodta Sulton Mahmud mirzo bila urushub bosti. Yana
            bir martaba ham Astrobodta sug‘dliq Sa’d binni Husayn turkmanni
            urushub bosti. Yana taxt olg‘ondin so‘ng Chinoronda Yodgor Muhammad
            mirzo bila urushub bosti. Yana Saripuli Murg‘obdin ilg‘ab kelib,
            Bog‘i Zog‘onda Yodgor Muhammad mirzo ichib yotib edi, oldi. O‘shul
            olg‘on bila Xurosonni to‘xtatti. Yana Andxud va Shaburg‘on
            navohisida Chekmonda Sulton Mahmud mirzo bila urushib g‘olib bo‘ldi.
            Yana Abobakr mirzonikim, Iroqdin kelgan qaroqo‘yluq turkmanlarg‘a
            qo‘shulub kelib, Ulug‘bek mirzoni takona va Xumorda bosib, Kobulni
            oldi. Iroq dag‘dag‘asi bila Kobulni tashlab, Xaybardin o‘tub, Xushob
            bila Mo‘lton navohisidin o‘tub, Sivi chiqti, andin borib Kirmonni
            olib, to‘xtata olmay (165 b) Xuroson viloyatig‘a kirganda Sulton
            Husayn mirzo ilg‘ab borib oldi. Yana bir Pulichirog‘da bir o‘g‘li
            Badi’uzzamon mirzoni bosti. Yana Halvo chashmada ikki ug‘li
            Abulmuhsin mirzo va Kepak mirzoni bosti. Yana bir martaba cherik
            tortib kelib, Qunduzni qabab ololmay yondi. Yana bir martaba ham
            Disorni qabab ola olmay yondi. YAna bir martaba Zunnunning
            viloyatining ustiga keldi. Bust dorug‘asi Bustni berdi, o‘zga hech
            ish qilmadi, Bustni ham tashlab yondi. Sulton Husayn mirzodek
            mardona va ulug‘ podshoh bu ikki-uch yurushta podshohona azmini bajo
            kelturmay, hech ishni butkarmay, yondi. Yana Nishin o‘langida o‘g‘li
            Badi’uzzamon mirzonikim, Zunnunning o‘g‘li Shohbek ila kelib edi,
            urushub, bosti. Munda ajab umuri ittifoqiy voki’ bo‘lur, Sulton
            Husayn mirzo bila cherik oz ekandur, aksar cherikni Astrobod
            navohisig‘a yiborgan ekandur. O‘shul urush kuni Astrobodqa borg‘on
            cherik kelib qo‘shulur. Bu saridin Sulton Mas’ud mirzokim, Hisorni
            Boysunqur mirzog‘a oldurub, Sulton Husayn mirzog‘a keladur edi, ul
            ham ushbu kun kelur. Haydar mirzokim, Sabzovorda Badi’uzzamon mirzo
            o‘grusida ilg‘or borib edi, ul ham ushbu kun keldi. [Mirzoning
            (Sulton Husaynning) o‘n to‘rt ming yakka yigiti bor ekandur va qirq
            ming yasoqlik yigitlari g‘ul ekandur. Va yasoqliqka taalluq ishlar
            xandaq to‘ldirmoq-u (?) qozmoq va iul yasamoq va o‘tun, samon
            xossaga etkurmoqdur. Va har biriga sakson jerib (er) berurlar:
            mundin qirq tanobni mazru’ qilib hosili xud bari o‘zlari tasarruf
            qilurlar va yaxshilar alarning ulufasig‘a xisob qilurlar va qolg‘on
            qirq tanobdin ortuq eksalar mol berurlar]. Viloyoti: Xuroson
            viloyati edi, sharqi Balh g‘arbi Bistom (166 a) va Domg‘on, shimoli
            Xorazm, janubi Qandahor va Siyiston. Chun Hiridek shahr ilgiga
            tushti, tunu kun ayshu ishrattin o‘zga ishi yo‘q edi, balki tavobi’
            va lavohiqida aishu ishrat qilmas kishi yo‘q edi. Jahongirliq va
            lashkarkashliq ranj va taabin tortmadi, lojaram borg‘an sayi navkar
            va viloyati kam bo‘ldi va ortmadi. Avlodi: o‘n to‘rt o‘g‘ul, o‘n bir
            qiz qolib edi. ori o‘g‘lonlaridin ulug‘ Badi’uzzamon mirzo edi.
            Onasi Sanjar Mirzo Marviyning qizi edi. Yana Shox G‘arib mirzo edi,
            bukri edi. Agarchi hay’ati yomon edi, tab’i xo‘b edi. Agarchi badani
            notavon edi, kalomi marg‘ub edi. «G‘aribiy» taxallus qilur edi,
            devon ham tartib qilib edi, turkiy va forsiy she’r aytur edi. Bu
            bayt aningdurkim: Dar guzar didam pariro‘e shudam devonaash, CHist
            nomi o‘, kujo boshad nadonam xonaash. Necha mahal Hiri xukumatini
            Sulton Husayn mirzo Shoh G‘arib mirzog‘a berib edi. Otasining
            zamonida-o‘q naql qildi. Andin o‘g‘ul, qiz qolmadi. Yana bir
            Muzaffar mirzo edi. Sulton Husayn mirzoning suyukluk o‘g‘li bu edi.
            Agarchi xeyli suygudek axloq va af’oli ham yo‘q edi, o‘g‘lonlari
            muni ko‘p otruq ko‘rgani uchun ak-sar eg‘iyqtilar. Bu ikkalasining
            onasi Xadichabegim edikim, Sulton Abusa’id mirzoning g‘uncha (166 b)
            chisi edi. Mirzodin Oqbegim otliq bir qizi bor edi. Yana Abulmuhsin
            mirzo va Kepak mirzo edikim, oti Muhammad Muhsin edi. Bu ikkining
            onasi Latif Sulton og‘acha edi. Yana bir Abutturob mirzo edi.
            Burunlar andin xeyli rushde rivoyat qilurlar edi. Otasining
            behuzurlug‘i ortqonda o‘zgacha xabar eshitib, inisi Muhammad Husayn
            mirzo bila qochib Iroqqa bordi. Iroqda sipohiylikni tark qilib,
            darveshliq ixtiyor qilibtur. Yana andin xabare topilmadi. Bir o‘g‘li
            bor edi. Suhrob mirzo otliq. Men Hamza Sulton bilan Mahdiy Sulton
            boshlig‘ sultonlarni bosib, Hisorni olg‘onda, mening qoshimda edi.
            Bir ko‘zi ko‘r edi. G‘arib badhay’at edi. Axloqi ham hay’atidek edi.
            Bir bei’tidolliq qildi, tura olmadi, ketti. Astrobod navohisida bir
            bei’tidollig‘idin Najmi soniy azob bila o‘lturdi. YAna bir Muhammad
            Husayn mirzo edi. Iroqta muni va Shoh Ismoilni bir erda band qilg‘on
            ekandurlar. Ul vaqt anga murid bo‘lub ekandur, so‘ngra g‘aliz
            rofiziy bo‘lub edi. Bovujudkim, ota-og‘a-inisi bori sunniy, bu
            mundoq rofiziy. Astrobodta o‘shul gumrohlik va batolat bila o‘ldi.
            Ani xeyli mardona va bahodur derlar edi. Hech andoq ishi zohir
            bo‘lmadikim, bitimakka loyiq bo‘lg‘ay. Tab’i nazmi bor ekandur. Bu
            bayt aningdurkim: Oludai gardi zi payi sayd ki gashti, G‘arki araki
            dar dili garm ki guzashti. Yana bir Faridun (167 a) Husayn mirzo
            edi. Yoyni kuchluk tortib, o‘qni yaxshi otar edi. Kamon guruhasini,
            derlarkim, qirq botman ekandur. O‘zi xeyli mardona edi, vale
            firuzjang emas edi. Har erdakim, urushti mag‘lub bo‘ldi. Raboti
            Dudarda Faridun Husayn mirzo va inisi Ibni Husayn mirzo Temur Sulton
            va Ubayd Sulton Shayboqxonning ilg‘ori bila urushtilar, mag‘lub
            bo‘ldilar. Anda Faridun Husayn mirzo xeli yaxshilar boribtur.
            Domg‘onda Faridun Husayn mirzo va Muhammad Zamon mirzo Shayboniyxon
            ilgiga tushti, har ikkisini o‘lturmadi, qo‘ya berdi. So‘ngra Shoh
            Muhammad devona Kalotni berkitganda anda borib edi, Kalotni o‘zbak
            olg‘onda ilikka tushti, o‘lturdilar. Bu uchalasi Minglibiy og‘acha
            otliq mirzoning o‘zbak g‘unchachisidin bo‘lub edilar. Yana Haydar
            mirzo edi. Onasi Poyanda Sultonbegim edi. Sulton Abusa’id mirzoning
            qizi edi. Otasi zamonida Mashhad va Balxta necha mahal hukumat
            qildi, Sulton Husayn mirzo Hisorni qabag‘onda Sulton Mahmud
            mirzoning Xonzodabegimdin bo‘lg‘on qizini munga olib yarashib, Hisor
            ustidin qo‘ptilar. Birgina qizi qolib edi, Shodbegim otliq. So‘ngra
            Kobulg‘a keldi, Odil Sultong‘a berildi. Haydar mirzo otasi zamonida
            (167 b) -o‘q olamdin bordi. Yana Muhammad Ma’sum mirzo edi.
            Kandahorni anga berib edi. Bu munosabat bila Ulug‘bek mirzoning bir
            qizini bu o‘g‘lig‘a qo‘ldi. Hiriga kelturganda ulug‘ to‘y qilib,
            yaxshi chortoq bog‘ladi. Agarchi Qandahorni berib edi, vale oq
            qilsa, qaro qilsa, Shohbek arg‘un qilur edi. Bu mirzoda ixtiyor va
            e’tibore yo‘q edi. Bu jihattin Qandahorda turmay, Xuroson bordi.
            Otasining hayotida-o‘q kechti. Yana Farrux Husayn mirzo edi, ul xud
            ziyoda umre topmadi. Inisi Ibrohim Husayn mirzodin burunroq bu
            dunyodin rihlat qildi. Yana bir Ibrohim Husayn mirzo edi. Tab’i
            yomon emas ekandur. Hiri chog‘irini ifrot bila icha-icha-o‘q otasi
            zamonida o‘ldi. Yana Ibni Husayn mirzo bila Muhammad Qosim mirzo
            edi. Zikrlari kelgusidur. Bu besh mirzoning onasi Bobo og‘acha edi,
            g‘unchachi edi. Boridin ulug‘ qiz Sultonimbegim edi. Yolg‘uz tug‘ub
            edi, onasi Cho‘libegim otliq, qozoq beklari-ning qizi bo‘lur. Xeyli
            so‘z bilur edi. So‘zga mungi yo‘q edi. Og‘asi Boyqaro mirzoning
            o‘rtanchi o‘g‘li Sulton Vays mirzog‘a chiqarib edi. Bir qiz, bir
            o‘g‘ul bo‘lub edi. Qizini SHaybon sultonlaridin Yilibars Sultonning
            inisi Esanquli Sultong‘a chiqarib edi, o‘g‘li Muhammad Sulton
            mirzodurkim, bu tarixta Kanno‘j viloyatini anga beribturmen.
            Sultonimbegim Kobuldin ushbu (168 a) tarixta nabirasini olib,
            Hindustong‘a keladurganda Nilobta Tengri hukmini butkarubtur.
            So‘ngagini kishi-qarosi olib yondilar, nabirasi keldi. Yana Poyanda
            Sultonbegimdin tuqg‘on to‘rt qizi edi: borchadin ulug‘ Oqbegim edi.
            Bobur mirzoning singili Bikabegimning nabirasi; Muhammad Qosim
            arlotqa chiqarib edi. Birgina qiz bo‘lub edi, Qaroko‘zbegim otliq,
            Nosir mirzo olib edi. Ikkinchi qiz Kichikbegim edi. Sulton Mas’ud
            mirzo moyil edi, har necha sa’y qildi, Poyanda Sultonbegim qisqa
            mulohaza qilib bermadi. So‘ngra Sayyid otaning nasli Mullo Xojag‘a
            chiqarib edi. Uchunchi qizi Bikabegimni va to‘rtunchi qizi
            Og‘abegimni singili Robia Sultonbegimning o‘g‘lonlari Bobur mirzo
            bila Sulton Murod mirzog‘a berib edi. Minglibiy og‘achadin ikki qiz
            bo‘lub edi, ulug‘ining oti Bayram Sulton edi. Andxud say yidlaridin
            Sayyid Abdullo mirzog‘akim, Boyqaro mirzoning qiz nabirasi bo‘lg‘ay,
            berib edilar. Bir o‘g‘li bor edi. Sayyid Baraka otliq. Men
            Samarqandni olg‘onda mulozamat qilur edi, so‘ngra Urganch sori
            tushub saltanat da’vosi qildi. Astrobodta qizilboshlar o‘lturdilar.
            Yana bir qizining oti Fotima Sulton edi, Temurbek naslidin, Yodgor
            Muhammad mirzog‘a berib edilar. Popo og‘achadin uch qiz bo‘lub edi.
            Ulug‘i Sulton Najodbegim edi. Sulton Husayn mirzo og‘asining kichik
            o‘g‘li Iskandar mirzog‘a chiqarib edi. Ikkinchi qizi Begim Sulton
            edi. Sulton Mas’ud mirzog‘a ko‘zi (168 b) ma’yub bo‘lg‘onidin so‘ng
            berib edilar. Bir qiz, bir o‘g‘ul bolub edi. Qizini Sulton Husayn
            mirzoning harami Opoqbegimʼ saxlab edi, Hiridin Kobulga keldi. Sadiy
            Mirzo Opoqqa berildi. Begim Sulton, Sulton Masud mirzoni ozbak
            olturgondin song oglini olib, Kaba sari bordi. Bu fursatta xabar
            keldikim, ozi va o‘g‘li Makkada emish. O‘g‘li uluqqina bo‘lg‘on
            emish. Uchunchi qizini Sayyid mirzo degan Andxud sayyidlariga berib
            edilar. Ortuqsi Saydi mirzog‘a mashxur edi. Yana bir g‘unchachidin
            bir qiz bo‘lub edi. Sulton otliq, onasi Zubayda og‘a edi, Hasanshayx
            Temurning nabirasi edi. Shaybon sultonlaridin Qosim Sultong‘a berib
            edilar. Andin bir o‘g‘il bo‘lub edi, Qosim Husayn Sulton otliq.
            Hindustonda mening mulozamatimga keldi. Raana Sanganing g‘azvida bor
            edi. Badavunni anga berildi. Qosim Sultondin so‘ng Bo‘ron Sulton
            otliq uruqlaridin oldi, andin bir o‘g‘li bor: Abdullo Sulton otliq,
            bu tarixta mening mulozamatimdadur. Bovujudkim, kichik yoshluqtur,
            xizmati yomon emas. Xavotin va sarori: avval olg‘on xotuni Beka
            Sultonbegim edi, Sanjar mirzo Marviyning qizi edi. Badi’uzzamon
            mirzo mundin tug‘ub edi. Ko‘p kajxulq edi. Sulton Husayn mirzoni
            ko‘p og‘ritur edi. Kajxulqlig‘idin mirzo batang keldi, oxir qo‘ydi
            va xalos bo‘ldi, ne (169 a) qilsun, xaq mirzo jonibi edi. Zani bad
            dar saroyi mardi nako‘, Ham dar in olam astp do‘zaxi o‘ Tengri hech
            musulmong‘a bu baloni solmag‘ay. Yomon xo‘yluq, kajxulq xotun,
            iloho, olamda qolmag‘ay. Yana bir Cho‘libegim edi, Ozod beklarining
            qizi edi, Sultonim begim andin tug‘ub edi. Yana Shahribonub begim
            edi, Sulton Abusa’id mirzoning qizi edi, taxt olg‘ondin so‘ng olib
            edi. Chekmon urushida mirzoning jami’ haramlari mihaffadin chiqib
            otqa minganda, bu inisining e’timodig‘a mihaffadin chiqmas va otqa
            minmas. Muni mirzog‘a etkururlar, bu jihattin Shahribonubegimni
            qo‘ydi va singili Poyanda Sultonbegimni oldi. O‘zbak Xurosonni
            olg‘ondin so‘ng, Poyanda Sultonbegim Iroqqa bordi. Iroqta
            g‘aribliqta naql qildi. Yana Xadichabegim edi, Sulton Abusa’id
            mirzoning g‘unchachisi edi, mirzodin bir qizi bor edi, Oqbegim
            otliq, Iroqta Sulton Abusa’id mirzoning shikastidin so‘ng Hiriga
            keldi. Hirida Sulton Husayn mirzo oldi va sevdi, g‘unchachiliq
            martabasidin begimlik martabasig‘a taraqqiy qildi. So‘ngralar xud
            asru ixtiyor bo‘lub edi. Muhammad Mo‘min mirzoni aning sa’yi bila
            o‘lturdilar. Sulton Husayn mirzoning o‘g‘lonlari yog‘iyqtilar,
            ko‘praki muning jihatidin edi, o‘zini oqila tutar edi, vale beaql va
            purgo‘y xotun edi, rofiziya ham ekandur. Shoh G‘arib mirzo bila
            Muzaffar Husayn mirzo (1696) mundin tug‘ub edi. Yana Opoqbegim edi,
            andin hech o‘g‘ul va qiz bo‘lmadi. Popo og‘achakim, muncha suyukluk
            edi, muning ko‘kaldoshi edi, chun o‘g‘ul-qizi yo‘q edi, Popo
            og‘achaning o‘g‘lonlarini o‘g‘lidek saxlar edi. Mirzoning
            behuzurluqlarida bisyor yaxshi xizmat qilur edi, haramlaridin hech
            kim muncha xizmat qila olmas edi. Men Hindustong‘a kelur yil Hiridin
            keldi. Men ham ta’zim va ehtiromlarin ilikdin kelguncha qildim.
            Chanderiyni muhosara qilg‘onda xabar keldikim, Kobulda Tengri
            hukmini butkarmush. G‘umalaridin bir Latif Sulton og‘acha edi,
            chorshanbihiylardindurkim, Abulmuhsin mirzo bila Kepak mirzo andin
            tug‘ub edi. Yana Minglibiy og‘acha edi, o‘zbak edi,
            Shahribonubegimning kishi-qorasidin bo‘lur edi. Abuturob mirzo,
            Muhammad Husayn mirzo va Faridun Husayn mirzoning onasi edi. Yana
            ikki kizi ham bor edi. Yana Popo og‘acha edi. Opoqbegimning
            ko‘kaldoshi bo‘lur edi, mirzo ko‘rib sevib oldi. Besh o‘g‘ul, to‘rt
            kizning onasi edi, nechukkim, mazkur bo‘ldi. Yana bir Begi Sulton
            og‘acha edi, andin o‘g‘ul, kiz bo‘lmadi. Yana kichik-kirim g‘uma,
            g‘unchachi bisyor edi. Xotunlardin va g‘umalardin mutabar bular
            edikim, mazkur bo‘ldi. Sulton Husayn mirzodek ulug‘ podshoh Hiridek
            islom shahrining podshoxi bu ajabturkim, bu o‘n to‘rt o‘g‘lidin uchi
            valadduz-zino emas edi. Fisq va fujur o‘zi (170 a) da, o‘g‘lonlarida
            va el-ulusida asru shoyi’ edi. Ushbularning shomatidin edikim,
            mundoq xonvodadin yetti-sekkiz yilda bir Muhammad Zamon mirzodin
            o‘zga osor va alomat qolmadi. Umarosi: bir Muhammad Burunduq barlos
            edi. Choku barlos naslidindur. Muhammad Burunduq ibn Ali ibn
            Burunduq ibn Jahonshoh ibn Choku barlos Bobur mirzo qoshida bek edi,
            andin so‘ng Sulton Abusa’id mirzo ham rioyat qilib, munga Jahongir
            barlos bila Kobulni berib, Ulug‘bek mirzog‘a atka qilib edi. Sulton
            Abusa’id mirzodin so‘ng Ulug‘bek mirzo barloslarg‘a qasd qilur
            maqomida bo‘ldi. Bular tuyub, mirzoni tutub, el va ulusini
            ko‘churub, Qunduz sari ko‘chtilar. Hindukushning ustidin mirzoni
            odamiyona Kobul sari uzatib, o‘zlari Xurosong‘a, Sulton Husayn
            mirzog‘a bordilar. Mirzo ham yaxshi rioyatlarin qildi. Muhammad
            Burunduq asru bilimlik kishi edi. Bisyor sardor kishi edi. Qushqa
            asru ko‘p mayli bor edi. Andoqkim, bir qushi o‘lsa yo itsa,
            o‘g‘lonlarining otini tutub aytur ekandurkim, bu qush o‘lguncha yo
            itkuncha faloni o‘lsa ne edi, yo falonining bo‘yni sinsa ne edi?
            Yana Muzaffar barlos edi. Mirzoning qazoqliqlarida bor edi. Bilmon,
            mirzog‘a qaysi tavri xush yoqib, asru ulug‘ rioyat qilib edi.
            E’tibori bu martabada edikim, Sulton Husayn mirzo qazoqlig‘ida aning
            bila mundoq shart qilib edikim, har viloyatkim musahhar bo‘lsa,
            chahor dong mirzoning (170 b) bo‘lg‘ay, du dong aning. Bu ajab
            shartedur, podshoxdiqta qachon rost kelgaykim, bir qarojo‘ kishini
            o‘zi bila sharik qilg‘ay. Ini-o‘g‘ul bila mundoq shart muyassar
            bo‘lmas. Bek kishi bila xud nechuk muyassar bo‘lur? Taxt olg‘ondin
            so‘ng bu sharttin pushaymon bo‘ldi, vale sud qilmadi. Bu tiyramag‘z
            mardak ham muncha rioyat topib mirzog‘a ziyoda surliqlar qilur edi.
            Mirzo royi bila amal qilmas edi. Oxir dedilarkim, masmum bo‘ldi,
            valloxu a’lam bi xaqiqatil-hol. Yana Alisherbek Navoiy edi, begi
            emas edi, balki musohibi edi, kichikligida hammaktab ekandurlar.
            Xususiyat bisyor ekandur. Bilmon, ne jarima bila Sulton Abusa’id
            mirzo Hiridin ixroj qildi. Samarqandg‘a bordi, necha yilkim,
            Samarqandta edi, Ahmad Hojibek murabbiy va muqavviysi edi.
            Alisherbekning mizoji nozukluk bila mashhurdur. El nazokatini
            davlatining g‘ururidin tasavvur qilur edilar. Andoq emas ekandur, bu
            sifat anga jibilliy ekandur. Samarqandta ekanda ham ushmundoq nozuk
            mijoz ekandur. Alisherbek naziri yo‘q kishi edi. Turkiy til bila to
            she’r aytubturlar, hech kim oncha ko‘p va xo‘b aytqon emas. Olti
            masnaviy kitob nazm qilibtur, beshi «Hamsa» javobida, yana bir
            «Mantiq ut-tayr» vaznida «Lison ut-tayr» otliq. To‘rt g‘azaliyot
            devoni tartib qilibtur: «G‘aroyib us-sig‘ar», «Navodir ush-shabob»,
            «Badoyi ul-vasat», «Favoid ul-kibar» otliq. YAxshi ruboiyoti ham
            bor. YAna ba’zi musannafoti borkim, bu mazkur bo‘lg‘on (171 a)
            larg‘a boqa pastroq va sustroq voqi’ bo‘lubtur. Ul jumladin
            insholarini Mavlono Abdurrahmon Jomiyg‘a taqlid qilib jam’ qilibtur.
            Hosili kalom, har kimga har ish uchun har xatkim bitibtur,
            yig‘ishturubtur. YAna «Mizon ul-avzon» otliq aruz bitibtur, bisyor
            madxuldur: Yigirma to‘rt ruboiy vaznida to‘rt vaznda g‘alat
            qilibtur. Ba’zi buhurning avzonida ham yangilibtur, aruzg‘a
            mutavajjih bo‘lg‘on kishiga ma’lum bo‘lg‘usidur. Forsiy devon ham
            tartib qilibtur. Forsiy nazmda «Foniy» taxallus qilibtur, ba’zi
            abyoti yomon emastur, vale aksari sust va furudtur. Yana musiqada
            yaxshi nimalar bog‘labtur. Yaxshi naqshlari va yaxshi peshravlari
            bordur. Ahli fazl va ahli xunarg‘a Alisherbekcha, murabbiy va
            muqavviy ma’lum emaskim, hargiz paydo bo‘lmish bo‘lg‘ay. Ustoz
            Qulmuhammad va Shayxiy Noiy va Husayn Udiykim, sozda saromad edilar,
            bekning tarbiyat va takviyati bila muncha taraqqiy va shuhrat
            qildilar. Ustoz Behzod va Shoh Muzaffar tasvirda bekning sa’y va
            ehtimomi bila mundoq mashhur va ma’ruf bo‘ldilar. Muncha binoyi
            xayrkim, ul qildi, kam kishi mundoqka muvaffaq bo‘lmish bo‘lg‘ay.
            O‘g‘ul va qiz va ahlu ayol yo‘q, olamni tavre fard va jarida
            o‘tkardi. Avoyil muhrdor edi, avosit bek bo‘lub, necha mahal
            Astrobodta hukumat qildi, avoxir sipohiyliqni tark qildi. Mirzodin
            nima olmas, balki yilda mirzog‘a kulliy mablag‘lar peshkash qilur
            edi. (171 b) Sulton Husayn mirzo Astrobod cherikidin yong‘onda
            istiqbolg‘a keldi, mirzo bila ko‘rushub qo‘pquncha, bir holati
            bo‘ldi, qo‘polmadi, ko‘tarib eltdilar. Tabiblar aslo tashxis qila
            olmadilar. Tonglasig‘a-o‘q Tengri rahmatig‘a bordi. Bir bayti xasbi
            hol voqi’ bo‘lubtur: Bu dard ilaki o‘larmen, maraz chu zohir emas,
            Tabiblar bu baloga ne chora qilgoylar. Yana Ahmad Tavakkul barlos
            edi. Burunlar muddati Qandahor hukumati munda edi. Yana Valibek edi,
            Hoji Sayfuddinbekning naslidindur, nikuzdur, Mirzoning ulug‘ begi
            edi. Sulton Husayn mirzo taxt olg‘ondin so‘ng xeyli umr topmadi,
            bot-o‘q o‘ldi. Musulmon va namozguzor va turk va sodiq kishi edi.
            Yana Hasan Shayx Temur edi, buni Bobur mirzo rioyat qilib, beklik
            martabasig‘a etkurub edi. Yana Nuyonbek edi, otasi Tirmiz
            sayyidlaridindur, ona tarafidin ham Sulton Abusa’id mirzo, ham
            Sulton Husayn mirzog‘a uruq bo‘lur. Sulton Abusa’id mirzo ham rioyat
            qilib edi. Sulton Ahmad mirzo qoshida mu’tabar bek edi. Sulton
            Husayn mirzo qoshig‘a ham bordi, yaxshi rioyat topti, lavand va
            xushbosh va sharobxo‘r va ayyosh kishi edi. Hasan Ya’qub aning
            xizmatida bo‘lg‘on uchun Hasan Nuyon ham derlar. Yana Jahongir
            barlos edi. Kobulda necha mahal Muhammad Burunduq bila shariklik
            hukumati qilib (172 a) turlar, so‘ngra Sulton Xusayn mirzo qoshig‘a
            bordi. Yaxshi rioyatini qildi. Harakot va sakanoti zarofat va
            latofat bila edi. Xushmaosh kishi edi. Ov va qushning roh va
            ravishini yaxshi bilur uchun Sulton Husayn mirzo aksar bu ishlarni
            anga ruju’ qilur edi. Badi’uzzamon mirzoning musohibi edi. Mirzo
            musohiblig‘in yod qilib ta’rif qilur edi. Yana Mirzo Ahmad Ali
            Forsiy barlos edi. Agarchi she’r aytmas edi, xushtab’ va she’rshunos
            va zarif va yatimcha kishi edi. Yana Abdulxoliqbek edi,
            Feruzshohbekkim, Shohrux mirzoning ulug‘ rioyat qilg‘on begi edi,
            muning ulug‘ otasidur. Bu jihattin Abdulxoliq Feruzshoh derlar, bir
            necha mahal Xorazm munda edi. Yana Ibrohim do‘ldoy edi. Ish hisobini
            va mulkdorliq tariqini yaxshi bilur edi. Muhammad Burunduqning
            soniyi isnayni edi. Yana Zunnun arg‘un edi. Mardona kishi edi.
            Sulton Abusa’id mirzo qoshida ekanliklarida yaxshi qilichlar
            chopqondur. Andin so‘ngra ham har erida iligi ishga etibdur.
            Mardonalig‘ida so‘z yo‘q edi. Bir nima telbarak kishi edi. Bizning
            mirzolarning qoshidin Sulton Husayn mirzo qoshig‘a bordi. G‘o‘rni va
            Nakdariyni berdi. Etmish-sekson kishi bila ul navohida yaxshilar
            qilich chopti. Oz-oz kishi (172 b) bila qalin-qalin xazora va
            nakdariyni yaxshilar bosti. Hazorani va Nakdariyni oncha kishi zabt
            qilg‘on emas. Necha mahaldin so‘ng Zamini Dovarni ham berdilar.
            O‘g‘li Shoh Shujo’ arg‘un ham otasi bila bo‘yla kichikliklarida
            yurub, qilichlar chopti. Sulton Husayn mirzo otasining rag‘mig‘a
            rioyat qilib, Qandahorni otasi bila shariklik berdi. So‘ngra bu
            ota-o‘g‘ul, ul o‘g‘ul bila ota orasida yog‘iyliqdar solib, fitnalar
            qildilar. Oxir men Xisravshohni tutub navkar-savdaridin ayirib,
            Kobulni Zunnunning kichik o‘g‘li Muqimdin olg‘on yili Zunnun,
            Xisravshoh mening jihatimdin bechora bo‘lub borib, Sulton Husayn
            mirzoni ko‘rdilar. Sulton Husayn mirzodin so‘ngra (Zunnun) ko‘prak
            ulg‘aydi. Hirining domani ko‘h viloyatlarini, misli Uba va
            Chaxcharon munga berdilar. Badi’uzzamon mirzo va Muzaffar mirzokim
            shariklik podshoh bo‘ldilar, Badi’uzzamon mirzo eshigida bu
            sohibixtiyor edi va Muzaffar mirzo eshigida Muhammad Burunduq barlos
            sohibixtier edi. Agarchi mardonalig‘i bor edi, vale bir nima
            telbarak va go‘l kishi edi. Telba va gul bo‘lmasa, mundoq xushomadni
            kabul qilib, o‘zini rasvo qilurmu? Tafsili budurkim, Hirida
            mundokkim e’tibor va ixtiyor bo‘ldi, bir necha shayx va mullo anga
            kelib derlarkim, Qutb bizning bila ixtilot kiladur, sanga
            «Hizabrullox» laqab buldi, sen o‘zbakni olg‘ungdur. Bu xushomadni
            inonib, bo‘ynig‘a fo‘ta solib, shukrlar qilibtur. Bodg‘is navohisida
            (173 a) Shayboniyxonkim, mirzolarning ustiga kelib, birini birga
            kushkali ko‘ymay bosti, Zunnun yuz-yuz ellikcha kishi bila Qaro
            Rabotta Shayboniyxon ro‘baro‘sida ushbu so‘zga chin bo‘lub turdi.
            Kalin kishi etgan bila olib-o‘q tebratdilar. Zunnunni olib
            ulturdilar. Pok mazhab kishi edi, namozini tark qilmas edi, ortuksi
            namozlar ham xeyli o‘tar edi Shatranjg‘a ko‘p mash’uf edi. El bir
            ilik ila o‘ynasa, ul ikki bila o‘ynar edi. Har nechuk ko‘ngli tilar
            o‘ynar edi. Imsok va xissat tabiatida g‘olib edi. Yana Darvesh
            Alibek edi. Alisherbekning tuqg‘an inisi edi. Necha mahal Balxning
            hukumati munda edi. Balxda yaxshi bekliklar qildi. Tiyra mag‘z va
            mudaffi’ va behunarroq kishi edi. Sulton Husayn mirzo avval Qunduz
            va Hisor ustiga kelganda tiyra mag‘zlig‘idin tutturdilar. Balx
            xukumatidin ma’zul bo‘ldi Tarix to‘qkuz yuz o‘n oltida men Qunduz
            kelganda, mening qoshimg‘a kelib edi, masx va mabhut edi Beklik
            qobiliyatidin dur va ichkilik salohiyatidin mahjur edi. G‘olibo
            Alisherbek vositasidin muncha rioyat topkandur. Yana Mo‘g‘ulbek edi,
            necha mahal Hiri hukumati anda edi. So‘ngra Astrobodni berdilar.
            Astrobodtin Iroqqa Ya’qubbek qoshig‘a qochib bordi. YAtimcha kishi
            edi, hamisha qimor qilur edi. Yana Sayyid Badr edi. Bisyor zo‘r va
            asru shirin harakot kishi (173 b) edi. Ajab sohib usul kishi edi.
            G‘arib xo‘b rakr qilur edi. G‘ayri mukarrar raqs qilur edi. G‘olibo
            ul raks aning ixtiroidur. Hamisha mirzo mulozamatida bo‘lur edi.
            Doim harifi sharob va hamsuhbati edi. Yana Islim barlos edi. Turk
            kishi edi. Qushchilikni yaxshi bilur edi, ba’zi ishlarni tavr kilur
            edi. O‘ttuz-qirq botmon yoy kuch bila o‘qni otib, taxtadin o‘tkarur
            edi. Qabaq maydonida maidon boshidin chopib, yoyni tushurub ko‘rub
            otib kabakni urar edi. Yana zihgirni bir qari-bir yarim qari
            rishtag‘a bog‘lab, rishtaning yana bir uchini bir yig‘ochka bog‘lab,
            evrulur edi. Evrulur holatda o‘qni otib, zihgirdin o‘tkarur edi
            Mundoq g‘arib ishlari xeyli bor edi. Hamisha mulozamat qilur edi,
            har suxbatta bor edi. Yana Sulton Junayd barlos edi. So‘ngralar
            Sulton Ahmad mirzo qoshig‘a kelib edi. Bu Sulton Junayd
            barlosningkim, bu tarixta Jo‘npur hukumati shirkat bila anga
            taalluqtur, otasidur. Mna Shayx Abusa’idxon Darmiyon edi. Bilmon,
            bir urushta mirzog‘a ot kelturubmudur yo mirzog‘a qasd qilg‘on
            g‘animni daf’ qilibmudur ul jihattin bu laqab bila mulakkab
            bo‘lubtur. Yana Behbudbek edi. Burunlar chuhra chargasida xizmat
            qilur edi. Mirzoning qazoq (174 a) liklarida xizmati yokib,
            Behrudbekka bu inoyatni qilib erdikim, tamg‘ada va sikkada aning oti
            edi. Yana Shayximbek edi. «Suhayliy» taxallus qilur uchun Shayxim
            Suhayliy derlar edi. Bir tavr she’r aytur edi. Qo‘rqqudek va maonii
            darj qilur edi. Aning abyotidan bir budur: Shabi g‘am girdbodi oham
            az jo burd gardunro, Furu burd ajdahoi seli ashkam rub’i maskunro
            Mashhurdurkim, bir qatla bu baytni Mavlono Abdurrahmon Jomiy
            xizmatida o‘kubtur Mavlono aytibturkim: «Mirzo, she’r aytasiz yo
            odam qurqutasiz?» Devon tartib qilib edi. Masnaviyoti ham bor. Yana
            Muhammad Valibek edi. Valibekningkim mazkur bo‘ldi, aning o‘g‘li
            edi. Oxirlar mirzo qoshida ulug‘ bek bo‘lub edi. Bovujudkim, ulug‘
            bek edi, hargiz xizmatini tark qilmas edi. Kecha va Qunduz eshikta
            yastanib edi. Andokkim, oshi va shiloni doim eshikta-o‘q tortilur
            edi. Mundoq mulozamat qilur kishi, muqarrardurkim, andoq rioyat
            topg‘ay. Ajab baloyidur bu zamonda, birovkim bek atandi, keyinida
            besh-olti kal va ko‘rni ko‘rdi, takliflar bila eshikka kelturmak
            kerak. Ul nav’ mulozamat xud kandadur, o‘zlarining bedavlatlig‘i
            ekin. Muhammad Valibekning oshi va shiloni yaxshi edi. Navkarni bir
            shiq va ranga saxlar edi. Faqir va miskinga (174 b) o‘z iligi bila
            g‘alaba xayr qilur edi. Fahshgo‘y va badzabon kishi edi. Tarix
            to‘qquz yuz o‘n ettida men Samarqandni olg‘onda, Muhammad Valibek va
            Darvesh Ali kitobdor mening qoshimda edilar. Ul vaqt aflij bo‘lub
            edi. Ne so‘zida maza bor edi, ne o‘zida. Muncha rioyat qobili emas
            edi. G‘olibo xizmat ani ul martabag‘a etkurgandur. Yana Bobo Ali
            eshik og‘a edi. Avval Alisherbek rioyat qilib edi, so‘ngra
            mardonalig‘idin mirzo olib, eshikog‘asi qilib bekliq martabasig‘a
            etkurub edi. YUnus Alikim, bu tarixta mening qoshimda bek va
            muqarrab va ichkidur, zik-ri mukarrar kelgusidur, muning o‘g‘lidur.
            Yana Badruddin edi, burun Sulton Abusa’id mirzoning sadri Mirak
            Abdurazshm qoshida edi. Xeyli chust va chaspon ekandur. Derlarkim,
            etti ottin sachrag‘andur. Bu va Bobo Ali musozshblar edilar. Yana
            Hasan Ali jaloyir edi, asli oti Husayn Ali jaloyirdur, vale Hasan
            Alig‘a mashhurdur. Otasi Ali jaloyirni Bobur mirzo rioyat qilib, bek
            qilg‘ondur, so‘ngra YOdgor Muhammad mirzo Hirini olg‘onda, Ali
            jaloyirdin ulug‘roq kishisi yo‘q edi. Xdsan Ali jaloyir Sulton
            Husayn mirzo qoshida qushbegi edi, shoir edi, «Tufayliy» taxallus
            qilur edi, qasidani bisyor yaxshi aytur edi. Uz zamonida qasidada
            saromad edi. Tarix to‘qquz yuz o‘n ettidakim, Samarqandni oldim,
            mening qoshimg‘a keldi. Besh-olti yil mening qoshimda bo‘ldi. Mening
            otimg‘a ham yaxshi qasidalar aytdi. Bebok va mutlif (175 a) kishi
            edi. Chuhra saxlar edi. Hamisha nard o‘ynar edi, qimor qilur edi.
            Yana Xoja Abdullo Marvoriybek bo‘lub edi. Purfazoyil kishi edi,
            qonunni oncha kishi chalmaydur, qonunda girift qilmoq muning
            ixtiroidur. Xututni xo‘b bitir, ta’liqni xo‘broq bitir edi, inshoni
            xo‘b qilur edi, xushsuhbat kishi edi, she’r aytur edi. «Bayoniy»
            taxallus qilur edi. SHe’ri o‘zga haysiyotg‘a boqa ko‘p furudtar edi,
            vale she’rni xo‘b tanir edi. Fosiq va bebok edi, fisqning shomatidin
            obila marazig‘a giriftor bo‘lub, ilik oyog‘idin qolib, necha yil
            turluk-turluk azob va mashaqqatlar tortib, ushbu baliyya bila-o‘q
            olamdin naqd qildi. Yana Muhammad Sayyid Urus edi, Urus arg‘unkim,
            Sulton Abusa’id mirzo taxt olg‘onda ulug‘ va ixtiyor bek ul edi,
            muning otasidur. Ul zamonda yaxshi otishliq yigitlar bor edi. Ul
            saromadlardin biri budur: yoyi qattiq, o‘qi uzun, berk otishliq va
            yaxshi otishliq ekandur. Andxud hukumati necha mahallar anda edi.
            Yana Mir Ali miroxo‘r edi. Bu uldurkim, Sulton Husayn mirzog‘a kishi
            yiborib, Yodgor Muhammad mirzoning g‘ofillig‘ida ustiga kelturdi.
            Yana Sayyid Hasan o‘g‘loqchi edi, Sayyid o‘g‘loqchining o‘g‘li
            Sayyid Yusufbekni inisi edi va mirzo Farrux otliq xaysiyatliq va
            qobiliyatliq o‘g‘li (175 b) bor edi. Tarix to‘qquz yuz o‘n ettida
            men Samarqandni olg‘onda mening qoshimg‘a kelib edi. She’rni agarchi
            kam aytib edi, vale tavre aytur edi. Usturlob va nujumni yaxshi
            bilur edi. Suhbati va ixtiloti ham yaxshi edi. Bir nima badsharob
            edi, G‘ijduvon urushida o‘ldi. Yana Tengriberdi somonchi edi. Turk
            va mardona va qilichliq yigit edi. Balx eshigida Nazar Bahodur otliq
            Xisravshohning ulug‘ navkarini yaxshi chopqulab edi, nechukkim
            mazkur bo‘ldi. Yana bir necha turkman beklari edikim, mirzo qoshig‘a
            kelib rioyat topib edilar. Burun kelgan bir Alixon Boyandur edi.
            Yana Asadbek va Tahamtanbek edi, bular og‘a-ini edilar.
            Tahamtanbekning qizini Badi’uzzamon mirzo olib edikim, Muhammad
            Zamon mirzo andindur. Yana Ibrohim chig‘atoy edi. Yana Amir Umarbek
            edi. So‘ngralar Badi’uzzamon Mirzo qoshida bo‘lur edi. Mardona va
            turk va yaxshi kishi edi. Abulfath otliq bir o‘g‘li Iroqdin mening
            qoshimg‘a keldi, bu tarixta ham bordur. Bisyor sust va bejur’at va
            bo‘lumsizdur, aningdek otadin muningdek o‘g‘ul. So‘ngra
            kelganlardinkim, Shoh Ismoil Iroq va Ozarbayjonga mutasarrif
            bo‘lg‘onda, andin Xuroson kelib edilar, bir Abdulboqiy mirzo edi,
            Temurbek naslidindur, Mironshohiydur. Burundin bularning nasli ul
            viloyatlarg‘a borib, saltanat doiyasini bosh (176 a) laridin
            chiqarib, ul podshohlarga mulozamat qilib, rioyat topa kelgandurlar.
            Bu Abdulboqiy mirzoning ammi (amakisi) Temur Usmon YA’qubbek qoshida
            ulug‘ va mu’tabar bek ekandur. Bir navbat Xuroson ustiga qalin
            cherik qo‘shub yibormak xayol ham qilg‘ondur. Abdulboqiy mirzo
            kelgach, Sulton Husayn mirzo ham yaxshi rioyatini qilib, kuyov qilib
            Sultonim begimnikim, Muhammad Sulton mirzoning onasi edi, berdi.
            Yana so‘ngra kelganlardin Murodbek Boyandur edi. Sudur: biri Mir
            Sarbaraxna edi. Andijonning kentlaridindur. G‘olibo mutasayyiddur,
            bisyor xushsuxbat va xushtab’ va shirinkalom kishi edi. Xuroson
            fuzalosi va shuarosi qoshida aning dahli va so‘zi mu’tabar va sanad
            edi. Amir Hamza qissasining muqobalasida umri zoyi’ qilib, uzun-uzoq
            yolg‘on qissa bog‘labtur; bu amr muxolifi tab’ va aqddur. Yana
            Kamoliddin Husayn Gozurgoxiy edi, agarchi so‘fi emas edi, mutasavvif
            edi. Alisherbek qoshida mundoq mutasavviflar yig‘ilib, vajd va samo’
            qilurlar ekandur. Aksaridin muning usuli yaxshiroq ekandur. G‘olibo
            sababi rioyati usuli bo‘lubtur. Uzga degudek xaysiyati yo‘q edi. Bir
            tasnifi bor: «Majlis ul-ushshoq» otliq, Sulton Husayn mirzoning
            otig‘a bog‘lab bitibtur, bisyor sust va aksar yolg‘on (176 b) va
            bemaza beadabona harflar bitibtur. Andoqkim, ba’zidin tavahhumi
            kufrdur. Nechukkim xeyli anbiyoni va avliyoni alayxrmis salom
            majoziy oshiq-liqka mansub qilib, har qaysig‘a ma’shuq va mahbube
            paydo qilibtur. Yana bu ajab go‘lona amridurkim, debochada Sulton
            Husayn mirzo, o‘zumning tahrir va tasnifimdur, deb bitibdur. Kitob
            orasida kelturulgan Kamoliddin Husaynning ash’or va g‘azaliyotining
            boshida tamom «limuharririxi» bitilibdur. Ushbu Kamolid¬din
            Husaynning xushomadidin Zunnun arg‘un «Hizabrullox»g‘a mulaqqab
            bo‘ldi. Vuzaro: biri Majdiddin Muhammad edi, Shohrux mirzoning
            yakqalama devoni, Xoja Pir Ahmad Havofiyning o‘g‘li edi, burunlar
            Sulton Husayn mirzoning devonida xotirxoh tartib va nasaqe yo‘q edi.
            Isrof va itlof bisyor bo‘lur edi: ne raiyat ma’mur edi, ne sipohiy
            shokir. Ul fursatta Majdiddin Muhammad parvonachi edi, Mirak derlar
            edi. Mirzog‘a ozroq yarmoq muhim bo‘lub devoniylardin tilaganda,
            de-voniylar, yo‘qtur, xrsil bo‘lmas, deb javob berurlar. Majdiddin
            Muhammad hozir ekandur, tabassum qilur. Mirzo jihat so‘rsa, xilvat
            qilib, ko‘nglidagini arz qilib derkim, mirzo shart qilsalarkim,
            mening iligimni qaviy qilib, so‘zumdin tajovuz qilmasalar, oz
            fursatta andoq qilaykim, viloyat ma’mur va raiyat (177 a) shokir va
            xizona mavfur va sipohiy vofir bo‘lg‘ay. Mirzo ham aning dilxohi ahd
            va shart qilib, tamom Xuroson mamolikida ani ixtiyor qilib, jami’
            muhimmotni aning uhdasig‘a qildi. Bu ham imkoni boricha sa’y va
            extimom qilib, oz fursatta sipoxiy va raiyatni rozi va shokir qildi.
            Xizonag‘a ham vofir yarmoqlar tushurdi, viloyatni ma’mur va obodon
            qildi. Vale Alisherbek boshliq jami’ beklar va ahli mansab bila
            ziddona maosh qildi, bu jihattin borcha aning bila yomon bo‘ldilar.
            Sa’y va ig‘vo qilib, Majdiddin Muhammadni tutturub, ma’zul qildilar.
            Aning o‘rnig‘a Nizomulmulk devon bo‘ldi. Necha mahaldin so‘ng
            Nizomulmulkni ham tutturub o‘lturub, Xoja Afzalni Iroqtin kelturub
            devon qildilar. Men Kobul kelgan fursatda Xoja Afzalni bek qilib
            edilar, devonda ham muhr bosar edi. Yana Xoja Ato edi. Agarchi
            alardek soxib mansabi devon emas edi, vale jami’ Xurosonotta Xoja
            Atoning bemashvarati hech muhim faysal topmas edi. Muttaqiy va
            namozguzor va mutadayyin kishi edi. Mashg‘ullug‘i ham bor ekandur.
            Sulton Husayn mirzoning tavobi’ va lavohiqi bular erdikim, mazkur
            bo‘ldi. Sulton Husayn (177 b) mirzoning zamoni ajab zamone edi, axli
            fazl va benazir eldin Xuroson, bataxsis Hiri shahri mamlu edi. Har
            kishiningkim bir ishga mashg‘ullug‘i bor edi, himmati va g‘arazi ul
            edikim, ul ishni kamolg‘a tegurgay. Bu jumladin bir Mavlono
            Abdurrahmon Jomiy edikim, zoxir va botin ulumida ul zamonda ul
            mikdor kishi yo‘q edi. She’ri xud ma’lumdur. Mulloning janobi andin
            oliyroqdurkim, ta’rifka ehtiyoji bo‘lg‘ay. G‘oyatash xotirg‘a
            kechtikim, bu muhaqqar ajzoda tayammun va tabarruk jihatidin
            alarning otlari mazkur va sham-mae sifatlaridin mastur bo‘lg‘ay.
            Yana shayxulislom Sayfuddin Ahmad edi, Mavlono Sa’duddin
            Taftazoniyning naslidindur, andin beri Xuroson mamolikida
            shayxulislom bo‘la kelgandurlar. Bisyor donishmand kishi edi.
            Arabiya ulumini va naqdiya ulumini xo‘b bilur edi. Bisyor muttaqiy
            va mutadayyin kishi edi, agarchi shofiiy mazhab edi, har mazohibni
            rioyat kilur edi. Derlarkim, etmish yilg‘a yovuq jamoat namozini
            tark qilmaydur. Shoh Ismoil Hirini olg‘onda shahid qildi. Alarning
            naslidin kishi qolmadi. Yana Mavlono Shayx Husayn edi, agarchi Mullo
            Shayx Husaynning zuhur va taraqqiysi Sulton Abusa’id mirzoning
            zamonida ekandur, chun Sulton Husayn mirzo zamonida ham bor
            ekandurlar, ul jihat (178 a) tin mazkur bo‘ldi. Hikamiyot va aqliyot
            va kalom ilmini xo‘b bilur edi. Oz alfozda ko‘p so‘z topib, diqqat
            bila guftugo‘ qilmoq aning ixtiroidur. Sulton Abusa’id mirzoning
            zamonida bisyor muqarrab va ixtiyor edi. Jami’ mamolik muhimmotida
            aning dahli bor edi. Ehtisobni xud andin yaxshiroq kishi qilg‘on
            emastur. Ushbu jihattinkim, Sulton Abusa’id mirzo qoshida muqarrab
            ekandur, Sulton Husayn mirzoning zamonida mundoq benazir kishiga
            ihonatlar tegurdilar. Yana Mullozodayi Mullo Usmon edi. Kobul
            tumanlaridin Lahugar tumanining Charx otliq kentidindur. Ulug‘bek
            mirzo zamonida o‘n to‘rt yoshida dars aytqon uchun, Mullo Modarzod
            derlar ekandurlar. Samarqandtin borib Ka’bani tavof qilib, Hirig‘a
            kelganda, Sulton Husayn mirzo man’ qilib saxladi. Bisyor donishmand
            kishi edi. Ul zamonda oncha donishmand kishi yo‘q edi. Derlarkim,
            ijtihod martabasig‘a etkandur, vale ijtihod qilmaydur. Andin
            manquldur: der emish, kishi bir nimanikim eshitti, yana nechuk
            unutur. Qaviy hofizasi bor ekandur. Yana Mir Murtoz edi, hikamiyot
            va ma’qulotni yaxshi bilur edi, aning uchun bu laqab bila mulaqqab
            bo‘lubturkim, bisyor (178 b) ro‘za tutar ekandur. Shatranjg‘a ko‘p
            shag‘afi bor ekandur, bu martabadakim, agar ikki harif uchrasa, biri
            bila shatranj o‘ynab, yana birining etagini tutub o‘lturur
            ekandurkim ketmag‘ay deb. Yana Mullo Mas’ud Shirvoniy edi. Yana
            Mullo Abdulg‘afur Loriy edi. Mavlono Abdurrahmon Jomiyning ham
            muridi, ham shogirdi edi. Mulloning aksar musannafotini mullo
            qoshida o‘tkarib edi. «Nafahot»qa sharh yo‘sunluq bir nima bitibtur.
            Ulumi zohiriyag‘a bisyor mustahzar edi. Bovujudi ulumi zohiriy,
            ulumi botiniydin ham bahramand edi. Ajab betaayyun va betakalluf
            kishi edi. Har kimni mullo desalar, aning olida juzv tortmoqtin ori
            yo‘q edi. Har erda darveshe nishon bersalar, aning qoshig‘a
            etmaguncha qarori yo‘q edi. Men Xuroson borg‘onda Mullo Abdulg‘afur
            mariz edi. Mulloning mazorini tavof qilganda, Mullo Abdulg‘afurning
            iyodatig‘a borib edim, mulloning madrasasida edi. Necha kundin so‘ng
            o‘shul maraz bila-o‘q naql qildi. Yana Mir Jaloliddin muhaddis edi.
            Hadis ilmini Xurosonda oncha bilur kishi yo‘q edi, xeyli muammardur.
            Bu tarixqacha tirik edi. Yana Mir Atoullo Mashhadiy edi. Arabiy
            ilmini yaxshi bilur edi. Qofiyada bir forsiy risola bitibdur, tavre
            bitibdur, aybi budurkim, amsila uchun tamom o‘zining abyotini (179
            a) kelturubtur. Yana har baytidin burun, «chunonki, dar in bayti
            banda» lafzini lozim tutubtur. Qofiya risolasida ba’zi muorizlari
            muvajjah daxllar qilibturlar. Yana sanoyi she’rda «Badoyi
            us-sanoyi’» otliq risola bitibtur, xeyli yaxshi bitibtur. Mazhabida
            inhirofi bor ekandur. Yana Qozi Ixtiyor edi, qoziliqni xo‘b qildi.
            Fiqhda bir forsiy risola bitibtur, tavr risoladur. Yana bir mazmun
            bila iqtibos uchun oyoti kalomiyni jam’ qilibtur. Murg‘obta mirzolar
            bila muloqot qilganda, Qozi Ixtiyor va Muhammad Mir Yusuf bila kelib
            meni ko‘rdilar, Boburiy xattidin so‘z chiqti, mufradotni tiladi,
            bitidim. Ushal majlisda mufradotni o‘kub qavoidini bitib,nimalar
            bitidi. Yana Mir Muhammad Yusuf edi, Shayxulislomning shogirdi edi.
            So‘ngra Shayxulislom o‘zining erida ani nasb qildi. Ba’zi majlisda
            Qozi Ixtiyor yuqqori o‘lturur edi, ba’zi majlisda bu. So‘ngralar
            sipohiyliq bila sardorliq ishiga andoq maftun va mash’uf ediki, bu
            ikki ishdin o‘zga aning alfozidin ne ilm ma’lum bo‘lur edi va aning
            kalomidin ne faxm mafxum. Agarchi har ikkalasidin nasib va bahrasi
            yo‘q edi, oqibat ushbu dag‘dag‘alardin mol va joyi va xonumoni
            barbod bordi. Shiiy ekandur. Shuarodin: bu jam’ning saromad va
            sardaftari (179 b) Mavlono Abdurraxmon Jomiy edi. Yana Shayxim
            Suxayliy va Husayn Ali Tufayliy jaloyir erdikim, otlari va sifatlari
            Sulton Husayn mirzoning beklari va ichkilari chargasida mazkur va
            mastur bo‘ldi. Yana Osafiy edi, vazirzoda uchun «Osafiy» taxallus
            qilibtur. She’ri rang va ma’nidin xoli emastur. Agarchi ishq va
            holdin bebahradur. O‘zining da’vosi bu edikim, men hargiz hech
            g‘azalimni yig‘ishturmoq vodisida bo‘lmadim. G‘olibo takalluf
            bo‘lg‘ay. Bu g‘azaliyotini inisi yo qarobati jam’ qilibtur.
            G‘azaldin o‘zga nav’ she’r kam aytibtur. Men Xuroson borg‘onda
            mulozamat qilib edi. Yana Binoiy edi, hiriliktur, otasi Ustod
            Muhammad sabz banno uchun mundoq taxallus qilibtur. G‘azalida rang
            va hol bordur, devon tartib qilibtur, masnaviylari ham bor. Bir
            masnaviysi bor, mevalar bobida, mutaqorib bahrida, bemuhassal nima
            debtur, bekora qilibtur. Yana bir muxtasar masnaviysi bor, hafif
            bahrida. Yana bir ulug‘roq masnaviysi bor, ul ham hafif bahrida, bu
            masnaviyni so‘ngralar tugatib edi. Burunlar musiqiydin bexabar
            ekandur, bu jihattin Alisherbek ta’n qilur ekandur. Bir yil mirzo
            Marvg‘a qishlay borg‘anda, Alisherbek ham borur. Binoiy Hirida
            qolur. Ul qish musiqiy mashq qilur, yozgacha oncha bo‘lurkim, ishlar
            bog‘lar. Yoz mirzo Hiri (180 a) kelganda savt va naqsh o‘tkarur.
            Alisherbek taajjub qilib tahsin qilur. Musiqiyda tavr ishlar
            bog‘labtur, ul jumladin bir naqshi bor, «Nuhrang»ga mavsum. Bu
            toqquz rangning tuganishi va naqshning yallosi «Rost»tadur.
            Alisherbekka xeyli mutaarriz ekandur. Bu oʻz jihattin xeyli jafolar
            tortti. Oxir tura olmay Iroq va Ozarbayjonga Yaqubbek qoshiga bordi.
            Yaqubbek qoshida yomon emas edi. Harifi majlis bo‘lub edi, Ya’qubbek
            o‘lgandin so‘ng ul viloyatlarda turmay, Hiriga keldi. Hanuz zarofat
            va taarruzi bor edi. Ul jumladin biri budurkim, bir kun shatranj
            majlisida Alisherbek oyog‘ini uzatur. Binoiyning (orqasi)ga tegar,
            Alisherbek mutoyaba bila derki, «Ajab baloest dar Hiri, agar poy
            daroz mekuni ba (pushti) shoir merasad».Binoiy derkim, «agar jam’
            mekuni ham ba (pushti) shoir merasad».Oxir bu zarofatlardin yana
            Hiridin Samarqand azimati qildi. Alisherbekki qalin nimalar ixtiro’
            qilib edi va yaxshi nimalar ixtiro’ qilib edi, har kishikim, har
            ishta bir nima paydo qildi, ul nimaning rivoj va ravnaqi uchun
            «Alisheriy» der edi. Ba’zi zarofat bila Alisherbekka isnod qilurlar
            edi. Nechukkim Alisherbek quloq og‘rig‘ida yog‘liq bog‘lag‘on uchun
            xotunlar ko‘k yog‘liqni qiyiq bog‘lag‘onni «nozi Alisheriy» ot
            qo‘ydilar. Bu jumladan Binoiy Xiridin azimat (180 b) qilur vaqt
            eshagi uchun polondo‘zg‘a g‘ayri mukarrar polone buyurur, otini
            «Alisheriy» der, «poloni Alisheriy» mashhur bo‘ldi. Yana Sayfiy
            Buxoriy edi, filjumla mullolig‘i bor edi. O‘qug‘on kitoblarining
            mufassalini elga ko‘rsatib, mullolig‘ini isbot qilur edi. Devon
            tartib qilibtur, yana bir devoni ham borki, jami’ hirfagarlar uchun
            aytibtur, masalni ko‘p aytibtur. Masnaviysi yo‘qtur. Nechukkim, bu
            qit’a anga doldur: Masnaviy garchi sunnati she’rast, Man g‘azal
            farzi ayn medonam. Panj bayteki dilpazir buvad, Behtar az hamsatayn
            medonam. Bir forsiy aruzi bor. Bisyor kamsuxandur, bir xisob bila
            asru pursuxandur. Kamsuxan bu ma’ni bilakim, keraklik nimalarni
            bitimaydur. Pursuxan bu ma’niy bilakim, ravshan va zoxir kalimalarni
            nuqta va i’robig‘acha bitibtur. Chog‘irni yomon ichar ekandur,
            badsharob ekandur. Mahkam zarb mushti bor ekandur. Yana Abdulloyi
            masnaviygo‘y edi, Jomdindur. Mulloning xoharzodasi bo‘lur, taxallusi
            «Hotifiy» edi. «Hamsa» muqobalasida masnaviylar aytibtur, «Haft
            paykar» muqobalasida aytqon masnaviysig‘a «Haft manzar» ot
            qo‘yubtur. «Iskandarnoma» muqobalasida «Temurnoma» aytibtur. Bu
            masnaviylardin «Layli va Majnun» mashhurroqtur. Agarchi latofati
            shuxraticha yuqtur. Yana Mir Husayn Muammoiy edi. G‘olibo muammoni
            oncha hech kim aytg‘on emas. Hamisha avqoti muammo fikrig‘a masruf
            ekandur. Ajab faqir va nomurod va bebaxt kishi ekandur. (181 a) Yana
            Mullo Muhammad Badaxshiy edi. Ishkamishtindur. Ishkamish Badaxshon
            doxili emastur. Ajabturkim, «Badaxshiy» taxallus qilibtur. SHe’ri bu
            mazkur bo‘lg‘on shoirlarning she’richa yo‘qtur. Muammoda risola
            bitibtur, muammosi ham xeyli yaxshi emas, xushsuhbat kishi edi.
            Samarqandta manga mulozamat qilib edi. Yana Yusuf Badiiy edi,
            Farg‘ona viloyatidindur, qasidani yomon aytmas ekandur. Yana Ohiy
            edi, g‘azalni tavre aytur edi, so‘ngralar Ibn Husayn mirzo qoshida
            bo‘lur edi, sohibdevondur. Yana Muhammad Solih edi, choshniliq
            g‘azallari bor, agarchi hamvorlig‘i choshnisicha yo‘qtur, turki
            she’ri ham bor, yomon aytmaydur. So‘ngra Shayboniyxon qoshig‘a kelib
            edi, filjumla rioyat qilib edi. SHayboniyxonning otig‘a bir turkiy
            masnaviy bitibtur. «Ramali musaddasi maxbun» vaznidakim, «Subha»
            vazni bo‘lg‘ay, bisyor sust va furudtur, ani o‘qug‘on kishi Muhammad
            Solihning she’ridin bee’tiqod bo‘lur. Bir yaxshi bayti budur: Bo‘ldi
            Tanbalga vatan Fargona, Qildi Farg‘onani tanbalxona. Andijon
            viloyatini Tanbalxona ham derlar, ul masnaviyda muncha bayt ma’lum
            emaskim, bo‘lg‘ay. SHarir va zolim tab’ va berahm kishi edi. Yana
            Shoh Husayn Komiy edi, muning she’rlari ham yomon emas,
            g‘azalgo‘ydur, g‘olibo devoni ham bordur. Yana Hiloliy edi. Bu
            tarixda ham bordur. G‘azallari hamvor va rangin va kam xadshadur.
            Devoni ham bordur. Bir masnaviysi bor, «hafif» bahrida (181 b) «Shoh
            va Darvesh»qa mavsum, agarchi ba’zi baytlari tavre voqi’ bo‘lubtur,
            vale bu masnaviyning mazmun va ustuxonbandlig‘i bisyor kovok va
            harobtur. Shuaroyi mutaqaddam ishq va oshiqliq uchun masnaviylarkim
            aytibdurlar, oshiqliqni erga va ma’shuqluqni xotung‘a nisbat
            qilibturlar. Hiloliy darveshni oshiq qilibtur, shohni ma’shuq.
            Abyotekim, shohning af’ol va aqvolida debtur, hosilkim shohni jalbiy
            va fohisha qilibtur. O‘z masnaviysining maslahatig‘a bir yigitni va
            yana shoh yigitini bisyor besuratturkim, jalblar va fohishalardek
            ta’rif qilg‘ay. Bisyor qaviy hofizasi bor emish, o‘ttuz-qirq ming
            bayt yodida bor emish. Derlarkim, «Hamsatayn»ning aksar abyoti
            yodida bor. Aruz va qofiya va she’r ilmig‘a xeyli mustahzardur. Yana
            Ahdiydur, omiydur. She’rlari yomon emas, devoni ham bordur.
            Xushnavislardin agarchi xeyli kishi bor edi, vale borining saromadi
            nasxta’liqda Sulton Ali Mashxadiy edi. Mirzo uchun, Alisherbek uchun
            qalin kitobatlar qildi. Har kunda o‘ttuz bayt mirzo uchun va yigirma
            bayt Alisherbek uchun bitir edi. Musavvirlardin Bexzod edi,
            musavvirliq ishini bisyor nozuk qildi. Vale saqolsiz elning
            chehrasini yomon ochadur. G‘abg‘abini ko‘p ulug‘ tortadur. Saqolliq
            kishini yaxshi chehrakushoyliq qiladur. Yana Shoh Muzaffar edi,
            tasvirni ko‘p nozuk (182 a) qilur edi. Tash’irni xud guzaro nozuk
            qilur edi. Xeyli umr topmadi. Yana bir tasnifi bor, ul tasnifi
            tasavvuftadur, yomon emas, g‘olibo agar so‘z aning emas. Taraqqiy
            mahalida-o‘q olamdin bordi. Ahdi nag‘madin qonunni Xoja Abdullo
            Marvoriycha kishi cholmas edi, nechukkim mazkur bo‘ldi. Yana Qul
            Muhammad Udiy edi, g‘ijjakni ham xo‘b cholur edi. G‘ijjakka bu uch
            qil taqti. Ahdi nag‘madin va ahdi sozdin hech kim muncha ko‘p va
            xo‘b peshrav bog‘lag‘on emastur. Peshravdin o‘zga ishlarda muncha
            emastur. Yana Shayxiy Noiy edi, udni va g‘ijjakni ham xo‘b cholur
            ekandur. O‘n ikki-o‘n uch yoshidin beri nayni xo‘b cholur ekandur.
            Bir navbat Badi’uzzamon mirzoning suhbatida bir ishni naydin xo‘b
            chiqarur, Qul Muhammad g‘ijjakta ul ishni chiqara olmas. Derkim,
            g‘ijjak noqis sozdur. Shayxiy filhol Qul Muhammadning iligidin
            g‘ijjakni olib, ul ishni g‘ijjakta xo‘b va pokiza cholur. Shayxiydin
            yana bir nima rivoyat qildilar: nag‘amotqa andoq mustahzar
            ekandurkim, har nag‘makim, eshitsa, der ekandurkim, falonining falon
            pardasi munga oxangdur, vale xeyli ish bog‘lamaydur. Bir-ikki naqshe
            andin derlar. Yana Shoxquli g‘ijjakiy edi, Iroqiydur. Xurosong‘a
            kelib soz mashq qilib, taraqqiy qildi. Xeyli naqsh va peshrav va
            ishlar bog‘labtur. Yana Husayn Udiy edi. Udni mazaliq cholib,
            mazaliq nimalar aytur edi. Udning torlarini yakka qilib bu
            cholibtur. Aybi bu ediki, bisyor noz bila cholur (182 b) edi.
            Shayboniyxon bir navbat soz buyurur, takalluf qilib ham yomon
            cholur, ham o‘z sozini kelturmay, yaramas soz kelturur Shayboniyxon
            fahmlar, buyururkim, suhbatda-o‘q g‘alaba gardanig‘a urarlar.
            Shayboniyxonning olamda bir yaxshi ishikim bor budur, filvoqi’ xo‘b
            bordur. Ushmundoq nozuk mardaklarga mundin ko‘prak sazo kerak. Yana
            musanniflardin G‘ulom Shodiy edi, Shodiy xonandaning o‘g‘li edi,
            agarchi soz cholur edi, vale bu sozandalar chargasida cholmas edi.
            Yaxshi savtlari va naqshlari bor. Ul zamonda oncha naqsh va savt
            bog‘lar kishi yo‘q edi. Oxir Shayboniyxon Qozon xoni Muhammad
            Aminxong‘a yibordi, yana xabari kelmadi. Yana Mir Azu edi, bu soz
            cholmas edi, musannif edi, agarchi oz ish bog‘labtur, vale mazaliq
            ishlari bor. Binoiy ham musannif edi. Yaxshi savt va naqshlari
            bordur. Yana benazir eldin bir Pahlavon Muhammad Busa’id edi.
            Kushtigirliqta xud saromad edi, she’r ham aytur edi, Savt va
            naqshlar bog‘lar edi: «Chorgoh»da bir yaxshi naqshi bor, xushsuhbat
            kishi edi. Kushtigirliq bila muncha xaysiyatni jam’ qilmoq g‘arobati
            bor. Sulton Husayn mirzo olamdin naql qilg‘onda, mirzolardin
            Badi’uzzamon mirzo va Muzaffar Husayn mirzo hozir edilar, chun
            suyukluk o‘g‘ul Muzaffar Husayn mirzo edi va Muhammad Burunduq
            barloskim, sohibixtiyor bek edi, atkasi edi, onasi Xadichabegim edi,
            (183 a) mirzoning e’tiborliq xotuni edi. Mirzoning eli ham Muzaffar
            mirzog‘a rujui xeyli bor edi. Bu jihatlardin Badi’uzzamon mirzo
            taraddud qilib kelmas xayolida edi. Muzaffar mirzo va Muhammadbek
            o‘zlari otlanib borib taraddudni mirzoning ko‘nglidin raf’ qilib,
            Badi’uzzamon mirzoni kelturdilar. Sulton Husayn mirzoni Hirig‘a
            kelturub, podshohona rasm va oyin bila bardosht qilib, madrasasida
            dafn qildilar. Bu fursatta Zunnunbek ham hozir bo‘ldi. Muhammad
            Burunduqbek va Zunnunbek va yana Sulton Husayn mirzodin qolg‘on va
            bu mirzolar bila bo‘lg‘on beklar yig‘ilib, ittifoq qilib,
            Badi’uzzamon mirzo bila Muzaffar Husayn mirzoni Hiri taxtida
            bashirkat podshoh qildilar. Badi’uzzamon mirzo eshigida sohibixtiyor
            Zunnunbeq Muzaffar Husayn mirzo eshigida sohibixtiyor Muhammad
            Burunduqbek. Badi’uzzamon mirzo jonibidin shahr dorug‘asi Shayx Ali
            tag‘oyi, Muzaffar mirzo tarafidin Yusuf Ali ko‘kaldosh. Bu g‘arib
            amre edi, hargiz podshohliqta shirkat eshitilgan emas. Shayx Sa’diy
            so‘zining mazmunining xilofi voqi’ bo‘ldi: Nechukkim, «Guliston»da
            kelturubtur: «Dah darvesh dar yak gileme bixusband va du podsho^ dar
            iqdime na-gunjand». Vakoi’i sanayi isno ashara va tis’a mia*
            (To‘qquz yuz o‘n ikkinchi (1506—1507) yil voqealari) Muharram oyi,
            o‘zbak daf’i jihatidin, (183 b) Xuroson azimati qilildi. G‘o‘rband
            va Shibartu yo‘li bila mutavajjih bo‘lduk. Jahongir mirzo ul
            viloyattin chun noxushluq bila chiqib edi, aymoqni o‘ziga ko‘shsa
            ba’zi sharir va mufattinlar yana ne angizlar qilur ekin deb, Ushtur
            shahridin, uruqdin ayrilib, uruqta Vali xozinni va Davlatqadam
            qaravulni qo‘yub, aymoqni botroq iliklaling deb jarida tez tebraduk.
            Ul kun Zahhok qal’asig‘a kelduk. Andin Gunbazak ko‘tali bila oshib,
            Soyqonni bosturub, Dandonshikan ko‘talidin o‘tub, Kohmard o‘langiga
            tushuldi. Sayyid Afzal xobbinga Sulton Muhammad do‘ldoyni qo‘shub
            Kobuldin mutavajjih bo‘lg‘onimizning kayfiyatini arzadosht qilib,
            Sulton Husayn mirzog‘a yiborildi. Jahongir mirzo keyinrak qolg‘on
            ekandur. Bomiyon to‘g‘risig‘a etganda yigirma-o‘ttuz kishi bila
            Bomiyonning sarig‘a keladur ekandur. Bomiyong‘a yovuq etganda
            bizning keyin qolg‘on uruqning chodirlarini ko‘rarlar. Bizni xayol
            qilib tez-o‘q yonarlar. O‘rdulariga etgach, hech nimaga boqmay
            ko‘charlar. Keyinlariga boqmay Yakka o‘lang navohisig‘a tortarlar.
            Shayboniyxon Balxni muhosara qilib edi. Balxta Sulton Qulichoq edi.
            Shayboniyxon ikki-uch sultonni uch-to‘rt ming kishi bila Badaxshonni
            chopqali yibordi. Ul fursat Muborakshoh va Zubayr yana Nosir
            mirzog‘a kelib qo‘shulub (184 a) edilar. Agarchi burunroq niqor va
            kuduratlari bor edi. Kishmning oyog‘ida Shohidonda Kishm suyining
            sharqiy tarafida cheriklab o‘lturub edilarkim, bu o‘zbaklar tong
            boshida shabixun kelib, Kishm suyini o‘tub, Nosir mirzoning ustiga
            yurudi. Nosir mirzo filhol o‘zini pushtag‘a tortti, pushtadin elini
            yig‘ushturub, nafir choldurub yurugan bila o‘zbaklarni olg‘on
            bila-o‘q tebradi. Kishm suyi uluq edi, bu suvdin kechib kelib
            edilar. Qalin kishisi o‘qqa, qilichqa borib, g‘alaba kishisi ilikka
            tushti, suvda ham ko‘p kishisi o‘ldi. Muborakshoh va Zubayr mirzodin
            yuqqorroq Kishm sari edilar. Alarning ustiga ayrilg‘on o‘zbaklar
            alarni pushtag‘a qochurdi. Nosir mirzo yog‘isini qochurg‘onda muni
            xabar topib, bu jamoatning ustiga yurudi. Yuqqoridin Ko‘histon
            beklari ham otliq-yayog‘ini yig‘ib yurugan bila turush bera
            olmadilar, qochtilar. Bu jamoattin ham qalin kishi ilikka tushub,
            ko‘p kishi o‘qqa, qilichqa va suvg‘a bordi. SHoyadki, ming-ming besh
            yuz o‘zbak o‘ldi ekin. Nosir mirzoning bir yaxshi fathi bu edi, bu
            xabarni Kohmard julgasida ekanda Nosir mirzoning kishisi kelturdi.
            (184 b) Ushbu navohida ekanda bizning cherik borib, O‘g‘riy va
            Dahonadin oshliq kelturdilar. Bu navohida Sayyid Afzal bila Sulton
            Muhammad do‘ldoydinkim, Xurosong‘a yiborilib edi, xatlar keldi.
            Sulton Husayn mirzoning favtining xabari edi. Bovujud bu
            xonavodaning nomusini qoralab Xuroson jonibig‘a mutavajjih bo‘lduq
            agarchi bu tavajjuhda o‘zga g‘arazlar ham bor edi. Ajar darasining
            ichi bila o‘tub To‘p va Mandag‘on bila Balxob bila inib, Ko‘hi Sofqa
            chiqildi. O‘zbakning Son va Chahoryak chopg‘onini xabar topib,
            Qosimbekni cherik bila chopqunchining ustiga yiborduk. Borib
            uchratib yaxshi bosib, qalin bosh kesib kelturdilar. Jahongir
            mirzog‘a va aymoqlarg‘a kishilar yiborduq alardin xabar olg‘uncha
            necha kun Ko‘hi Sof yaylog‘ida o‘lturduk. Bu navohi kiyigi asru
            qalin bo‘lur, bir martaba ovladuk. Bir-ikki kundin so‘ng tamom
            aymoqlar kelib mulozamat qildilar. Aymoqlarg‘a Jahongir mirzo bir
            necha qatla kishilar yibordi, bir navbat Imodiddin Mas’udni yibordi,
            bormadilar, mening qoshimg‘a keldilar. Oxir mirzog‘a zarurat bo‘ldi,
            Ko‘hi Sofdin Darayi Boyg‘a tushganda meni kelib ko‘rdi. Chun bizga
            Xuroson dag‘dag‘asi edi, mirzog‘a boqmay, aymoqqa parvoy qilmay,
            Gurzivon va Almor va Qaysor, Chechaktu bila yurub, Faxriddin
            O‘lo‘midin o‘tub, Bodg‘is tavobiidin Darayi Bom degan erga kelduk.
            Chun (185 a) pur tafriqa olami edi, har kim dastandozliq qilib,
            viloyattin va eldin nima olur edilar. Biz ham bir yoqdin ul
            navoxidag‘i aymoq va atrokka taxmil qilib, nima ola kirishtuk. Bu
            bir oy-ikki oyning ichida shoyadkim uch yuz tuman kepakiy olildi
            ekin. Bizdin bir necha kun burunroq o‘zbakning chopqunchisini
            Xuroson ilg‘ori va Zunnunbekning kishilari Pandi Dah va Marvchoqda
            yaxshi bosib, qalin o‘zbak o‘lturubturlar. Badi’uzzamon mirzo,
            Muzaffar mirzo, Muhammad Burunduq barlos, Zunnun arg‘un o‘g‘li
            Shohbek Shayboniyxonning ustigakim, Balxda Sulton Kulichoqni
            muhosara qilib edi, yurumakni jazm qilib, jami’ Sulton Husayn
            mirzoning o‘g‘lonlarig‘a kishilar yiborib tilattilar, dog‘i bu
            azimat bila Hiridin chiqtilar. Bodg‘isg‘a etganda Childuxtaronda
            Abulmuhsin mirzo Marvdin kelib qo‘shuldi, Ibni Husayn mirzo ham
            andin so‘ng To‘n va Qoyindin keldi, Kepak mirzokim, Mashhadta edi,
            har necha kishilar yibordilar, noma’qul so‘zlar aytib, nomardliq
            qilib kelmadi, aning taassubi Muzaffar mirzo bila edi, ya’ni ul
            podshoh bo‘lg‘onda men nechuk aning qoshig‘a borg‘oymen, deb mundoq
            mahaldakim jami’ og‘o-ini bir erda yig‘ilib, (185 b) ittifoq qilib,
            Shayboniyxondek g‘anim ustiga azmi jazm qilib yuruydurgonda mundog‘
            bemaza taassub qilib kelmadi. Aning bu kelmamagini holokim taassubqa
            haml qilur, balki barcha nomardliqig‘a haml qilg‘ularidur.
            G‘arazkim, bu dunyoda kishidin ushmundog‘ nimalar qolur, har kim
            aqddin bahravar bo‘lsa, nega andog‘ harakatga iqdom qilg‘aykim,
            andin so‘ng yomon degaylar va har kishiga xushdin asari bo‘lsa, nega
            andog‘ amrga iqdom va ehtimom qilmag‘aykim, qilg‘ondin so‘ng
            mustahrin degaylar: «Zikri nomero hakimon umri soniy guftaand».
            Manga dog‘i elchilar keldilar. So‘ngra Muhammad Burunduq barlos ham
            keldi, men xud nega bormag‘aymen. Yuz-ikki yuz yig‘och yo‘lni bu
            maslahat uchun tay qilibturmen. Men Muhammadbek bila-o‘q mutavajjih
            bo‘ldum, ul fursatta mirzolar Murg‘obg‘a kelib edilar. Dushanba
            kuni, jumodiuloxir oyining sekkizida mirzolar bila muloqot bo‘ldi.
            Abulmuhsin mirzo yarim kuro‘h istiqbol qilib kelib edi, etushduk.
            Men bu tarafdin otdin tushtum, Abulmuhsin mirzo ul taraftin otdin
            tushti, yurub ko‘rushub otlanildi, ilgarrak kela o‘rduning yovug‘ida
            Muzaffar mirzo va Ibni Husayn mirzo keldilar. Bular Abulmuhsin
            mirzodin yoshqa kichik edilar, kerakkim burunroq istiqbolg‘a
            kelsalar edi, g‘olibo bu ta’xir xumor (186 a) jihatidin ekandur, ne
            takabburdin va bu taqsir aysh va ishrat sababidin ekandur, ne
            takaddurdin. Muzaffar mirzo mubolag‘a qildi, ot ustida ko‘rushtuk.
            Ibni Husayn mirzo bila ham ushbu nav’ ko‘rushuldi. Kelib
            Badi’uzzamon mirzoning eshigiga tushtuk. G‘arib izdihom va jamiyat
            edi. Andog‘ g‘uluv edikim, tiqilishda ba’zining uch-to‘rt qadam yo‘l
            oyog‘i erga tegmas edi, ba’zikim ish-kuch uchun yonmoq xayol qilsa
            edi, to‘rt-besh qadam keyinga boqa beixtiyor olib borurlar edi.
            Badi’uzzamon mirzoning devonxona uyiga ettuq muqarrar andoq edikim,
            men uydin kirgach yukung‘aymen, Badi’uzzamon mirzo qo‘pub araqqa
            kelgay, dog‘i ko‘rushulgay, men uydin kirgach, bir yukundum, dog‘i
            bedarang mutavajjih bo‘ldum, Badi’uzzamon mirzo ohistaroq qo‘pub,
            sustroq yurudi. Qosimbek chun davlatxoh edi va mening nomusim aning
            nomusi edi, belbog‘imdin bir tortti, voqif bo‘ldum. Taanni bila
            yurub, muqarrar bo‘lg‘on erda ko‘rushuldi, bu ulug‘ oq uyda to‘rt
            to‘shak solib edilar. Badi’uzzamon mirzoning oq uylari albatta yon
            eshiklik bo‘lur edi. Mirzo doim bu eshikning yonida o‘lturur edi,
            bir to‘shakni bu eshikning yonida solib edilar. Badi’uzzamon mirzo
            va (186 b) Muzaffar mirzo bu to‘shakka o‘lturdilar, yana bir
            to‘shakni rost qo‘lda solib edilar, Abulmuhsin mirzo va men bu
            to‘shakda o‘lturduk. Badi’uzzamon mirzoning to‘shakidin quyi chap
            yonda yana bir to‘shak solib edilar. Qosim Sulton o‘zbak Shayboniy
            sultonlaridinkim, mirzoning kuyovi bo‘lur edi, Qosim Husayn
            Sultonning otasi bo‘lg‘ay, yana Ibni Husayn mirzo bu to‘shakda
            o‘lturdilar, manga solg‘on to‘shakdin quyi o‘ng qo‘lumda yana bir
            to‘shak solib edilar, Jahongir mirzo bila Abdurrazzoq mirzo ul
            to‘shakda o‘lturdilar. Muhammad Burunduqbek va Zunnunbek va Qosimbek
            o‘ng yonda Qosim Sulton bila Ibni Husayn mirzodin xeyli quyiroq
            o‘lturdilar. Osh tortildi, bovujudkim, suxbat yo‘q edi, osh
            tortadurg‘on erda shira qo‘yub oltun va kumush surohiylarni shira
            ustiga terdilar. Burunlar bizning ota-og‘a Chingiz to‘rasini g‘arib
            rioyat qilurlar edi, majlisda va devonda va to‘y va oshda,
            o‘turmokda va ko‘pmoqda xilofi to‘ra ish qilmaslar edi.
            Chingizxonning to‘rasi nassi qoti’ emasturkim, albatta kishi aning
            bila amal qilg‘ay. Har kimdin yaxshi qoida qolg‘on bo‘lsa aning bila
            amal qilmoq keraq agar ota yomon ish qilg‘on bo‘lsa, yaxshi ish bila
            badal qilmoq kerak. Oshdin so‘ng otlanib, tushgan erga keldim.
            Bizning o‘rdu bila (187 a) mirzolarning o‘rdusining orasi bir
            shar’iy bo‘lg‘ay edi. Ikkinchi navbat kelganda Badi’uzzamon mirzo
            burungidek ta’zim qilmadi, Muhammad Burunduqbekka va Zunnunbekka
            aytturdimkim, agarchi yoshim kichiktur, vale to‘rum ulug‘dur, ota
            taxtidakim, Samarqand bo‘lg‘ay, ikki navbat zarbi rost olib
            o‘lturubdurmen, bu xonavoda uchun yot-yog‘i bilakim muncha jang va
            jadal qilibturmen, mening ta’zimimda ta’xir bevajhdur, bu so‘z
            mazkur bo‘lg‘och, chun ma’qul edi, mu’tarif bo‘lub, ta’zimni
            xotirxoh qildilar. Yana bir navbat Badi’uzzamon mirzo qoshig‘a
            borg‘onda namozi peshindin so‘ng chog‘ir majlisi bo‘ldi, men ul
            mahallar ichmas edim, tavr orosta majlise edi, xonlarda har nav’
            gazaklar yasab edilar: tovuq kabobi va qoz kabobi va har jins
            at’imadin torttilar. Badi’uzzamon mirzoning majlisini xeyli ta’rif
            qilurlar edi, filvoqi’ beg‘ilu g‘ash va oromida majlis edi. Murg‘ob
            yoqasida ekanda ikki-uch qatla mirzoning chog‘ir majlisida xrzir
            bo‘ldum. Ichmasimni chun bilurlar edi, taklife qilmadilar. Muzaffar
            mirzoning majlisida ham bir navbat bordim. Husayn Ali jaloyir va Mir
            Badr Muzaffar mirzo qoshida (187 b) edilar. Ul majlisda bor edilar,
            kayfiyat bo‘lg‘onda Mir Badr raqs qildi, xo‘b raqs qildi. G‘olibo ul
            nav’ raqs Mir Badrning ixtiroidur. Mirzolar Hiridin chiqib, ittifoq
            qilib, yig‘ilib Murg‘obg‘a kelguncha uch-to‘rt oy bo‘ldi. Sulton
            Kulichoq tang kelib Balx qal’asini o‘zbakka berdi. O‘zbak Balxni
            olg‘ondin so‘ng bu jam’iyatning istimoidin Samarqandg‘a murojaat
            qildi. Bu mirzolar agarchi suhbat va suhbatoroyliqda va ixtilot va
            omizishta tavre edilar, vale sipohiylik rev va rangidin yiroq va
            mardonaliq va jangu jadaldin qiroq edilar. Murg‘obda o‘lturg‘on
            mahallarda xabar keldikim, Xaqnazar chapani to‘rt yuz-besh yuz kishi
            bila kelib Chechaktu navohisini chopti. Barcha mirzolar hozir bo‘lub
            har necha qilib, bu chopqunchining ustiga ilg‘or yibora olmadilar.
            Murg‘ob bila Chechaktu orasi o‘n yig‘och yo‘ldur, bu ishni men
            tiladim. Nomus qilib manga ham ruxsat berma-dilar. Chun Shayboniyxon
            yondi, yil ham kech bo‘lub edi. Andoq qaror toptikim, bu qish
            mirzo-lar har qaysi bir munosib erdaqishlab, erta yoz jam’iyat qilib
            g‘anim daf’ig‘a mutavajjih bo‘lg‘aylar, manga ham Xuroson navohisida
            qishlamoq taklifi qildilar. Chun Kobul va G‘azni purshar va sho‘r
            erlar edi, turk va mo‘g‘uldin va aymoq oxshomdin va afg‘on va
            hazoradin muxtalif el va ulus (188 a) anda yig‘ilib edilar. Yana
            Xuroson bila Kobul orasi yovuqroq yo‘ldinkim tog‘ yo‘li bo‘lg‘ay,
            agar qor va yax nima moni’ bo‘lmasa, bir oychiliq yo‘l edi. Tuz bila
            qirq-ellik kunlik yo‘l edi, viloyat ham hanuz yaxshi ko‘ngul
            bosmaydur edi. Davlatxohlardin hech kim bizning anda qishlarimizni
            saloh ko‘rmadilar. Mirzolarg‘a uzr ayttuk. Kabul qilmadilar, ko‘prak
            taklif qildilar, har necha uzr deduq taklifni bajidroq qildilar.
            Oxir Badi’uzzamon mirzo va Abulmuhsin mirzo va Muzaffar mirzo
            otlanib, mening uyumga kelib, qish turmoq taklifini qildilar.
            Mirzolar yuziga yo‘q deyolmaduq mundoq podshohlar o‘zlari kelib,
            turmoq taklifini qildilar. Yana Hirinikim rub’i maskunda andoq shahr
            yo‘qtur va Sulton Husayn mirzoning zamonida mirzoning tasarrufidin
            va takallufidin Hirining zeb va ziynati birga o‘n, balki yigirma
            taraqqiy qilib edi, ko‘rmak orzusi xeyli bor edi. Bu jihatlardin
            turmoqni qabul qilduk. Abulmuhsin mirzo viloyatig‘a, Marvg‘a bordi.
            Ibn Husayn mirzo ham To‘n va Qoying‘a bordi. Badi’uzzamon va
            Muzaffar mirzo Hiriga azimat qildilar, ikki-uch kundin keyinrokdin
            Childuxtaron va Toshrabot yo‘li bila men ham Hiriga mutavajjih
            bo‘ldum. Barcha begimlar, mening ammam Poyanda Sultonbegim,
            Xadichabegim, Ofoqbegim, yana Sulton Abusa’id mirzoning qizlari amma
            begimlar, barcha Sulton Husayn mirzoning madrasasida yig‘ildilar.
            Barcha begimlar (188 b) mirzoning maqbarasida edilarkim, borib
            ko‘rdum. Avval Poyanda Sultonbegim bila yukunub ko‘rushtum, andin
            so‘ng Ofoqbegim bila yukunmay ko‘rushtum, andin keyin Xadichabegim
            bila yukunub ko‘rushtum. Bir zamon munda o‘lturub xrfizlar kur’on
            o‘kug‘ondin so‘ng janubiy madrasadakim, Xadichabegimning uyini tikib
            edilar, borduk. Xadichabegimning oshini torttilar. Osh tortilg‘ondin
            keyin Poyanda Sultonbegimning uyiga bordim. Ul kecha anda bo‘ldum,
            avval manga Bog‘i Navda yurt ta’yin qilib edilar. Tonglasi kelib
            Bog‘i Navda tushtum. Bog‘i Navda bir kecha bo‘ldum, ani munosib
            ko‘rmay Alisherbekning uylarini ta’yin qildilar. Hiridin chiqquncha
            Alisherbekning uylarida edim. Har ikki¬uch kunda borib, Bog‘i
            Jahonoroda Badi’uzzamon mirzog‘a ko‘runush qilur edim. Necha kundin
            so‘ng Muzaffar mirzo uyiga chorladi, Muzaffar mirzo Bog‘i Safidda
            o‘lturur edi. Xadichabegim ham anda edi, Jahongir Mirzo mening bila
            bordi. Xadichabegim qoshida osh va taom tortilgandin keyin Muzaffar
            mirzo bizni Bobur mirzo solg‘on Tarabxona otliq imoratqa olib bordi,
            Tarabxonada chog‘ir majlisi bo‘ldi. Tarabxona bog‘chaning o‘rtasida
            voqi’ bo‘lubtur, muxtasarroq imorattur, ikki oshyonaliq, vale
            shiring‘ina imorattur, yuqqorig‘i oshyonida takalluf ko‘prak
            qilibturlar. To‘rt kunjida to‘rt hujradur. O‘zga bu to‘rt hujaraning
            o‘rtasi va mobaynlari tamom bir uy doxili (189 a) dur, bir uydurkim,
            hujralarning mobayni to‘rt shahnishin yo‘sunluq bo‘lubtur. Bu uyning
            har zil’i musavvardur, agarchi bu imoratni Bobur mirzo qilgandur,
            vale bu tasvirlarni Sulton Abusa’id mirzo buyurg‘ondur, masof va
            urushlarini tasvir qilibturlar, shimoliy sarig‘a shahnishinda ikki
            to‘shak soldilar, bir-biriga ro‘baro‘, to‘shaklarning yonlari shimol
            sari edi, bir to‘shakda Muzaffar mirzo va men o‘lturduq yana bir
            to‘shakda Sulton Mas’ud mirzo va Jahongir mirzo o‘lturdilar.
            Muzaffar mirzoning uyida chun mehmon eduq meni Muzaffar mirzo
            o‘zidin yuqqori oldi. Ishrat paymonalarin to‘ldurub, soqiylar yurub
            majlis ahlig‘a tuta kirishtilar. Muravvaq chog‘irlarni majlis ahdi
            ham hayvon suyidek yuta kirishtilar, majlis qiziqti, chog‘irlar
            boshqa chiqti, bu xayolda edilarqim, manga ichirgaylar, meni ham bu
            doirag‘a kiyurg‘aylar, men agarchi bu choqqacha nash’a bo‘lg‘uncha
            chog‘ir irtikob qilmaydur edim, mastliq va sarxushluq kayfiyati va
            holatini kamohaqquxu bilmaydur edim, vale chog‘ir ichmoqqa maylim
            bor edi va bu vodiyni tay qilmoqqa ko‘nglum tortar edi. Kichiklikta
            bemayl edim, chog‘irning nash’a va kayfiyatin bilmas edim. Otam
            gohikim chog‘ir taklifi qilsalar ham uzrlar aytib (189 b) irtikob
            qilmas edim. Otamdin so‘ng Xoja Qozining yumni qadamidin zohid va
            muttaqiy erdim. SHubhaliq taomdin ijtinob qilur edim. Ne joyi ulkim,
            chog‘ir irtikob qilg‘ayman, so‘ngralar yigitlik havasidin va nafs
            taqozosidinkim chog‘irg‘a mayl paydo bo‘ldi, taklif qilur kishi yo‘q
            edi, balki chog‘irg‘a maylimni bilur kishi yo‘q edi. Ko‘nglum
            agarchi moyil edi, mundoq qilmag‘on amrni o‘zluk bila qilmoq mushkil
            edi. Xotirg‘a kechtikim, chun muncha taklif qiladurlar, yana Hidek
            orosta shahrig‘a kelib turibbizkim, jami’ aysh-ishrat asbob va oloti
            mukammal va muxayyo va bori takalluf va tana’um ashyo va adavoti
            omoda va paydo, holo ichmasam qachon icharmen deb ichmakka azm
            qildim va bu vodiyni tay qilmoqni jazm qildim. Vale xotirg‘a
            kechtikim, Badi’uzzamon mirzo og‘adur, aning iligidin va aning uyida
            ichmay, inisining iligidin va inisining uyida ichsam, xotirig‘a nima
            kelgay deb, bu taraddudimni ayttim. Bu uzrumni ma’qul deb, bu
            suhbatta chog‘ir taklifi qilmadilar. Muqarrar andoq bo‘ldukim,
            Badi’uzzamon mirzo bila Muzaffar mirzo bir erda bo‘lg‘onda ikkala
            mirzoning taklifi bila ichilgay. Majlista nag‘ma ahdidin (190 a)
            Hofiz Hoji edi, Jaloliddin Mahmud noyi edi. G‘ulom Shodiyning inisi
            Shodi bacha edi. Chang cholur edi, Xofiz Xoji xo‘b o‘qur edi. Xrri
            eli past va nozuk va hamvor o‘qurlar. Jahongir mirzoning bir
            xonandasi bor edi, Mirjon otliq, Samarqandiy edi. Baland va durusht
            va nohamvor o‘kur edi. Jahongir mirzo kayfiyat mahalda buyurdikim
            o‘qug‘ay, g‘arib, baland va durusht va bemaza o‘qudi. Xuroson eli
            purzarofat tirilur el. Muning bu o‘qishidin birisi qulog‘in
            tutamudur, yana biri chiroyin chitamudur, mirzo jihatidin hech kim
            man’ qilaolmaydur. Namozi shomdin so‘ng Tarabxonadin Muzaffar mirzo
            solg‘on yangi qishloqi uyga kelduk. Ushbu uyga kelganda oxir
            mastlig‘larda Yusuf Ali ko‘kaldosh qo‘pub raqqosliq qildi. Bu uyga
            kelganda suxbat xeyli garm bo‘ldi. Muzaffar mirzo bir kamar
            sham-shir, bir qo‘zi jubba, bir bo‘z tupchoq manga berdi. Bu uyga
            kelganda Jonak turkiy aytti. Muzaffar mirzoning Katta Moh va Kichik
            Moh otliq qullari bor edi, mastliq mahallarda bir pora bemaza
            garmxo‘luqlar qildilar. Kechgacha garm suhbat edi, majlis tarqadi.
            Men bu oqshom ushbu uyda-o‘q bo‘ldum. Manga chog‘ir taklifi qilur
            xabarini Qosimbek eshitib, Zunnunbekka kishi yiboribtur. Zunnunbek
            mirzolarg‘a nasihat yo‘sunluq qattiq-qattiq aytib, chog‘ir taklifini
            tamom bartaraf qilibturlar. (190 b) Badi’uzzamon mirzo Muzaffar
            mirzoning mexmondorlig‘ini eshitib, Bog‘i Jahonoroda Muqavviyxonada
            majlis tartib qilib, meni tiladi. Bizning ba’zi ichkilarni va
            yigitlarni ham tiladilar, mening yovuqlag‘ilarim mening jihatimdan
            icha olmaslar edi. Agar icharlari ham bo‘lsa, bir oy-qirq kunda
            eshik-elini bog‘lab yuz dag‘dag‘a bila icharlar edi. Andoq
            kishi-larni charladilar. Munda hamki keldilar, gohi meni g‘ofil
            qilib, gohi iliklarini panoh qilib, yuz tashvishlar bila ichar
            edilar. Agarchi mendin suhbatdag‘i kishiga ruxsati om bo‘lg‘on
            yo‘sunluq bo‘lub edi, ne jihattinkim, bu suxbat ota-og‘amizdek
            kishining suhbati edi. Muallo bidlarni kelturdilar, bilmon,
            shohlarining yo amaliy shohlarining oralarig‘a kamon shohining
            uzunlug‘i bila inichka-inichka kesib, qo‘yubturlar, tavre
            ko‘runadur. Bu suhbatta mening olimg‘a qoz kabobi qo‘ydilar, chun
            qush buzmog‘ini va to‘rg‘amog‘ini qilg‘on emas erdim, ilik eltmadim.
            Badi’uzzamon mirzo dedikim, nega mayl qil¬massiz. Men dedim,
            to‘rg‘amoqtin ojizdurmen. Filhol Badi’uzzamon mirzo mening olimdag‘i
            qozni buzub, to‘rg‘ab olimda qo‘ydi. Mundoq (191 a) ishlarda
            Badi’uzzamon mirzo benazir kishi edi. Oxir suhbatta bir murassa’
            kamar, xanjar, bir chorkab, bir tupchoq manga berdi. Yigirma kunkim,
            Hirida erdim, har kunda ko‘rmagan erlarni otlanib sayr qilur edim.
            Ajzchimiz bu sayrlarda Yusuf Ali ko‘kaldosh edi. Har qaysi sayrgohqa
            tushulsa edi, Yusuf Ali ko‘kaldosh bir nav’ osh tortar edi. Bu
            yigirma kunda mashhur sayrgohlardin bir Sulton Husayn mirzoning
            xonaqohidin o‘zga er ko‘rulmagan shoyad qolmadi ekin, Gozurgoh va
            Alisherbekning bog‘chasi va juvozi kog‘az va Taxti Ostona va Pulikoh
            va Kahdiston va bog‘i Nazargoh va Ne’matobod va Gozurgoxning
            xiyoboni va Sulton Ahmad mirzoning hazirasi va Taxti Safar va Taxti
            Navoiy va Taxti Bargar va Taxti Xrjibek va SHayx Baxrvuddin Umar va
            Shayx Zaynuddin va Mavlono Abdurraxmon Jomiyning mazorot va
            maqobirini va Namozgoxi Muxtor va Xavzi Mohiyon va Soqi Salmon va
            Billuriykim, asli Abulvalid ekandur, Imom Faxr va Bog‘i Xiyobon va
            Mirzoning madoris va maqobirini va Gavharshodbegimning madrasa va
            maqbarasini va Masjidi jome’ni va Bog‘i Zog‘on va Bog‘i Nav va Bog‘i
            Zubayda va Abusa’id mirzo solg‘on darvozayi Iroqning Oqsaroy (191 b)
            va Puron va Sufayi Tirandozon va Charg‘olong va Mirvohid va Puli
            Molon va Xoja Toq va Bog‘i Safid va Tarabxona va Bog‘i Jahonoro va
            Ko‘shk va Muqavviyxona va Savsaniyxona va Duvozdah burj va
            Jahonoroning shimol tarafidag‘i ulug‘ xavz va to‘rt tarafidag‘i
            to‘rt imorat va qal’aning besh darvozasi: Darvozayi Malik va
            Darvozayi Iroq va Darvozayi Feruzobod va Darvozayi Xush va Darvozayi
            Qipchoq va Bozori Malik va Chorsuv va shayxulislomning madrasasi va
            Maliklarning Masjidi jome’i va Bog‘shahr va Badi’uzzamon mirzoning
            Jo‘yi Injil yoqasidag‘i madrasasi va Alisherbekning o‘lturur
            uylarikim, «Unsiya» derlar, maqbara va masjidi jomeinikim, «Qudsiya»
            derlar, madrasasi va xonaqohinikim, «Xalosiya» va «Ixlosiya» derlar,
            hammom va dorushshifosinikim, «Safoiya» va «Shifoiya» derlar, borini
            andak fursatta sayr qildim. Sulton Ahmad mirzoning kichik qizi
            Ma’suma Sultonbegimni, onasi Habiba Sultonbegim bu fataratlardin
            burunroq Xuroson olib kelgon ekandur, bir kun men akamni ko‘ra
            kelganda onasi bila kelib, meni ko‘rdi. Ko‘rgach-o‘q manga xeyli
            mayl paydo bo‘ldi. Mahfiy kishilar borib akam bila yanga bila,
            Poyanda Sultonbegimni (192 a) «aka» der edim, Habiba Sultonbegimni
            «yanga» der erdim, so‘zlashib andoq muqarrar qildikim, mening
            keynimcha yanga qizini olib Kobulg‘a kelgay. Meni qishlang deb,
            Muhammad Burunduqbek va Zunnunbek bajid sa’y qiladurlar edi, vale
            qishloq eri va qishlamoq asbobini yaxshi somon bermaydurlar edi.
            Kish bo‘ldi va oradag‘i tog‘larda qorlar yog‘di. Kobul tarafidin
            hanuz dag‘dag‘a ko‘prak bo‘ldi. Bular ne qishloqliq erni somon
            beradur, ne somonliq erda qishloq. Oxir zarurat bo‘ldi, sarih ayta
            olmaduk. Qishloq bahonasi bila Hiridin sha’bon oyining ettisida
            chiqib, Bodg‘is navohisida har yurtta birar kun, ikkirar kun
            tavaqkuf qila-qila ko‘ch qilur eduq to viloyatlarg‘a tahsil va
            ish-kuch uchun borg‘onlar kelib qo‘shulg‘aylar. Ul miqdor maks va
            darang bo‘ldikim, Langari Mir G‘iyosdin ikki-uch ko‘ch o‘tganda
            ramazon oyi ko‘ruldi. Viloyatlarg‘a ish-kuch uchun borg‘on
            yigit-yalangdin ba’zisi kelib qotildi, ba’zisi yigirma kun, bir
            oydin so‘ng Kobulda keldilar, ba’zisi qolib mirzolarga navkar
            bo‘ldilar. Bu jumladan bir Saydim Ali darbon edi, qolib Badi’uzzamon
            mirzog‘a navkar bo‘ldi. Xisravshoh navkarlaridin hech kimni oncha
            rioyat qilmaydur edim, Jahongir mirzo G‘aznini tashlab chiqqanda,
            G‘aznini Saydimga berilib edi. O‘zining qayn inisi Do‘st (192 b)
            Angu shayxni G‘aznig‘a qo‘yub, o‘zi cherikka kelib edi. Filvoqi’
            Xisravshoh navkarlarining orasida bu ikki kishidinkim, Saydim Ali
            darbon bila Muhib Ali qo‘rchi bo‘lg‘ay, yaxshiroq kishi yo‘q edi.
            Saydim yaxshi axloq va atvorliq kishi edi. Qilichg‘a mardona kishi
            edi. Uyida bemajlis va besuhbate emas edi, xeyli sahovati bor edi,
            ajab kifoyatliq va somonliq kishi edi, zarofat va latofati ran¬gin,
            ixtilot va hikoyati shirin, xushxulq va harrof va hazzol kishi edi,
            aybi bu edikim, guzaro fosiq va mo‘g‘lim edi, mazhabida inhirofi bor
            ekandur. Bir nima munofiq shevaroq kishi edi. Ba’zi nifoqini hazlg‘a
            haml qilurlar edi, vale bechize emas ekandur. Badi’uzzamon mirzo
            Hirini Shayboqqa oldurub SHohbekka kelganda, mirzo bila Shohbekning
            orasida nifoqomiz so‘z aytqon uchun mirzo o‘lturub, Hirmand suyig‘a
            tashlatur. Muhib Alining hikoyati «Vaqoyi’» zaylida kelgusidur.
            Langari Mir G‘iyosdin o‘tub, G‘arjistonning yaqa kentlarini bosturub
            Chaxcharong‘a kelildi. Langardin o‘tub, G‘arjiston navohisida
            etganda, payvasta qor edi. Borg‘on soyi qor ulug‘roq bo‘lur edi.
            Chaxcharon navohisida xud qor otning tizidin yuqqoriroq edi.
            Chaxcharon Zunnunbekka taalluq edi. Mirakjon Irdi otliq navkari anda
            edi. Zunnunbekning oshliqlarini tamom baho berib olduk.
            Chaxcharondin ikki-uch ko‘ch o‘tgach, qor asru ulug‘ bo‘ldi,
            uzangudin yuqqorroq (193 a) edi, balki aksar erda otning ayog‘i erga
            etmas edi, yana qor doim yog‘ar edi. Charoqdondin o‘tgach ham qor
            ko‘p ulug‘ bo‘ldi, ham yo‘l noma’lum bo‘ldi. Langari Mir G‘iyos
            navohisida Kobulg‘a ne yo‘l bila borurimizni kengashtuk. Men va
            "aksar barin edukkim, qishdur, tog‘ yo‘lida ko‘p dag‘dag‘a va
            taraddudtur, Qandahor yo‘li agarchi bir nima yiroqroqdur vale
            betaraddud va bedag‘dag‘a borilur. Qosimbek ul yo‘lni yiroqdur, bu
            yo‘l bila borurbiz, deb ko‘p jaxd qildi, bu yo‘lg‘a bo‘lduk. Pir
            Sulton otliq peshoyi boshchi edi, qarilig‘idinmu yo
            oldorag‘onidinmu, yo qorning ulug‘lig‘idinmu, yo‘lni yo‘qotti,
            boshlay olmadi. Chunki Qosimbek sa’yi bila bu yo‘lg‘a bo‘lub eduq
            Qosimbek nomusqa tushub, o‘zi va o‘g‘lonlari-o‘q qor tepib, yo‘l
            topib, ilgari yururlar edi. Bir kun ham qor asru ulug‘ bo‘ldi, ham
            yo‘l nomushaxxas. Har necha sa’ylar qilduq boralmaduk. Chora topa
            olmay yonib, bir o‘tunluq erga tushub, etmish-sekson o‘bdon
            yigitlarni ta’yin qildukkim, izimiz bila yonib, qo‘l quyi qishlag‘on
            hazora-mazoradin topib, yo‘l boshlag‘ali kelturgay lar. Ul
            borg‘onlar kelguncha uch-to‘rt kun bu yurttin ko‘chulmadi.
            Borg‘onlar ham o‘bdon yo‘l boshlar kishi kelturmadilar, (193 b)
            Tavakkul qilib, Sulton peshoyini ilgari solib, ushbu yo‘lg‘a-o‘q kim
            topa olmay yonilib edi, bo‘lduk. Ul necha kun bisyor tashvishlar va
            mashaqqatlar tortildi, andoqkim muddatul-umr muncha mashaqqat kamroq
            tortilib edi. Bu matla’ni o‘shal fursatta aytildi: Charxning men
            ko‘rmagan javru jafosi koldimu, Xasta ko‘nglum chekmagan dardu
            balosi koldimu. Bir xaftag‘a yovuq qor tepib, kunda bir shar’iy-bir
            yarim shar’iydin ortuq ko‘chulmas edi. Qor tepar kishi men edim,
            o‘n-o‘n besh ichki bila va Qosimbek edi, ikki o‘g‘li Tengriberdi va
            Qanbar Ali bila yana ikki-uch navkari ham bor edi. Ushbu mazkur
            bo‘lg‘onlar yayoq yurub, qor tepar eduq har kishi etti-sekkiz o‘n
            qari ilgari yurub qor tepar edi. Har qadam qo‘yg‘onida beligacha,
            ko‘ksigacha bota-bota qor tepar edi. Bir necha qadam borg‘ondin
            so‘ng ilgarigi kishining hamli kuyub turar edi, yana bir kishi
            ilgari o‘tar edi, bu o‘n-o‘n besh-yigirma kishi yayoq qornikim tepar
            edi, oncha bo‘lur edikim, bo‘sh otni tortsa bo‘lur edi. Bo‘sh otni
            tortilur edi uzangusig‘acha, qoptolig‘acha ko‘p-ko‘p, bota-bota bu
            bo‘sh ot ham o‘n-o‘n besh qadamcha yo‘l yurub toliqur edi. Bu otni
            yoqag‘a tortib, yana bir bo‘sh otni ilgari tortilur edi. Ushbu
            dastur bila biz o‘n-o‘n besh-yigirma (194 a) kishi-o‘q qor teptuk.
            Ushbu o‘n-o‘n besh-yigirma kishining otlari-o‘q ilgari tortildi,
            o‘zga tamom o‘bdon-o‘bdon yigitlar va bek otong‘onlar otlaridin ham
            tushmay, tayyor tepilgan va bosilg‘on yo‘lg‘a kirib, boshlarin quyi
            solib kelurlar edi. Mahal ul emas edikim, kishig‘a taklif va zo‘re
            qililg‘ay, har kimning himmat va jur’ati bo‘lsa, bundoq ishlarni
            o‘zi tilab qilur. Ushbu tariq bila qor tepib, yo‘l qilib Injukon
            erdin uch-to‘rt kunda ko‘tali Zarrinning tubiga havoli Kutiy degan
            havolg‘a kelduk. Ushbu kun g‘arib chopqun bila qor yog‘ar edi.
            Andoqkim, borchag‘a o‘lum vaxmi bo‘ldi. Ul el tog‘dag‘i g‘or va
            kovoklarni xavol derlar; bu xavolg‘a etganda chop-qun bexad tez
            bo‘ldi. Ushbu xavol qoshida-o‘q tushuldi. Qor uluq, yo‘l yakrah
            tepilgan-bosilgan yo‘l bila ham ot ba hiyla boradur. Kunlar g‘oyat
            qisqaliqqa ilgarigi kishi yorug‘ choqta xavol olig‘a keldilar,
            namozi shom, namozi xuftang‘acha el kela qoldi. Andin so‘ngra
            turg‘on erda-o‘q tushti. Ko‘p el ot ustida-o‘q tong otturdi, xavol
            torroq ko‘rundi. Men xavolning og‘zida kurak olib, qor kurab,
            o‘zumg‘a bir takiya miqdori er yasadim, qorni ko‘kusgacha qozdim,
            hanuz (194 b) erga etmaydur edi. Bir nima elga panoh bo‘ldi,
            o‘shanda-o‘q o‘lturdim. Har necha dedilarkim, havolg‘a boring,
            bormadim. Ko‘ngulga kechtikim, borcha el qorda va chopqunda, men
            issiq uyda va istirohat bila, munda borcha ulus tashvish bila
            mashaqqatta, men munda uyqu bila farog‘atta. Muruvvattin yiroq va
            hamjihatliqdin qiroq ishdur. Men ham har tashvish va mashaqqat
            bo‘lsa ko‘rayin, har nechuk el toqat qilib tursa turayin, bir forsiy
            masal bor: «Marg bo yoron sur ast». O‘shandoq chopqunda qozg‘on
            yasag‘on chuqurda o‘lturdum, namozi xuftang‘acha qor oncha chopqulab
            yog‘dikim, men engishib o‘lturub edim, orqamg‘a va boshimg‘a va
            quloqlarimning ustiga to‘rt ellik qor bor edi. O‘shul kecha
            qulog‘img‘a sovuq ta’sir qildi. Namozi xuftanda qorni yaxshi
            mulohaza qilg‘onlar qichqirishtilarkim, havol asru keng havoldur, bu
            elga tamom er bor, muniki eshittim, ustumdagi qor-morni silkib
            havolg‘a keldim, havol navohisidag‘i yigitlarni ham tiladim,
            qirq-ellik kishiga farog‘at bila er paydo bo‘ldi, ozuq va yaxni va
            qovurdoq va har nimakim hozir edi, har kimningkim bor edi,
            kelturdilar. Mundoq sovuq va qor va chopqunda ajab issiq va amin va
            farog‘atliq erga kelduk. Tonglasig‘a qor va chopqun turdi. Ertaga
            ko‘chub o‘shul dastur bila qor tepib, yo‘l yasab (195 a) dobon
            ustig‘a chiqtuk. Yo‘l xud qirlab yuqqori chiqar ekandur. Ko‘tali
            Zarrin der emishlar. Biz yuqqori chiqmay dara quyi-o‘q induq
            dobondin tubiga etguncha kun kecha bo‘ldi, dara og‘zida¬o‘q qo‘nduk.
            Ul oxshom ko‘p qattiq sovuq edi, asru ko‘p mashaqqat va suubat bila
            ul oxshomni o‘tkarduk. Ko‘p kishining ilik-oyog‘in sovuq eltti.
            Kepakning ayog‘in, Suyunduk turkman iligin, yana Axiyning ayog‘in
            o‘shul kecha sovuq eltti. Ertasiga dara quyig‘a-o‘q yuruduq bovujud
            yo‘l bu emas ekanini bilib, ko‘rub tavakkul qilib, dara quyi-o‘q
            yuruldi, yomon uchma, sekirtma erlardin tushuldi. Kecha namozi shom
            edikim, daraning og‘zig‘a chiqtuk. Hech qari-uluq yod bilmaskim, bu
            ko‘talning mundoq uluq qori bor erkonda kishi ubur etmish bo‘lg‘ay,
            balki bu faslda ma’lum emaskim, bu ko‘taldin ubur etmak kishining
            ko‘ngliga etmish bo‘lg‘ay. Agarchi ulug‘ qordin necha kun xeyli
            tashvish ko‘rduq vale oxir ushbu ulug‘ qor sababidin o‘zumizni
            manzilg‘a etkurduk. Nechukkim agar mundoq ulug‘ qor bo‘lmasa, andoq
            berah uchma va sekirtmadin kim o‘ta olg‘ay (195 b) edi, balki agar
            ulug‘ qor bo‘lmasa avvalg‘i uchmada-o‘q elining ot va tevasi tamom
            qolg‘ay edi. Har neku badeki dar shumorast, To dar nigari saloxi
            korast. Namozi xuftan bo‘lub edikim, Yakka o‘langga kelib tushtuk.
            Yakka o‘lang eli biz kelib tushganda-o‘q xabar toptilar. Issiq
            uylar, semiz qo‘ylar, otqa o‘t va bo‘rsu benihoyat, o‘t yoqmoqqa
            o‘tun va tezakka ne xad va ne g‘oyat, andoq sovuq va qordin qutulub,
            mundoq keng va issiq uylar topmoq, andoq mashaqqat va balodin xalos
            bo‘lub, mundoq qalin non va semiz qo‘ylar topmoq xuzuredurkim,
            mundoq mashaqqatlarni ko‘rganlar bilur, farog‘atedurkim, mundoq
            balolar kechurganlar faxm qilur. Xotirjam’ va ko‘ngul tinch bir kun
            Yakka o‘langda tavaqquf qilduk. YAkka o‘langdin ko‘chub, ikki
            yig‘och yo‘l kelib tushuldi. Tonglasi ramazon iydi bo‘ldi. Bomiyon
            bila yurub, Shibartu ko‘talidin oshib, Jangalakka etmay tushul-di.
            Turkman xazorasi ko‘chlari va mollari bila yo‘lumizning ustida-o‘q
            qishlag‘on ekandur. Bizdin aslo xabarlari yo‘q, tonglasi ko‘chub
            kelurda bularning og‘il va olachuqdarining orasig‘a kela tushtuk.
            Ikki-uch bo‘lak og‘il talon va torojg‘a bordi, o‘zgalari uy va
            ro‘zgorin solib, o‘g‘lon-ushog‘in (196 a) olib, toqqa torttilar.
            Ilgaridin xabar keldikim, bir necha xazora cherik elining olini bir
            tangida to‘sub, o‘qdashib kishini o‘tgali qo‘ymaydurlar, bu xabar
            kelgach, ildam-o‘q yurudum, etib ko‘rdum ersa, tangi ham emas, bir
            necha xazora bir tumshuqdin kelib o‘q qo‘yadurlar, partal yig‘ilib
            turubtur o‘bdon-o‘bdon yigitlardek. S h e ‘ r: Qarosin yogiyning
            ko‘rubturlar, Dangu hayron bokib turubturlar. Men etib tez ul sari
            yurudum, Yuru-yuru deb ilgari yurudum. G‘arazim elni tez kilmoq edi,
            Yogiy birla site qilmoq edi. Tez etib elni tortim o‘zni, Hech kim
            ham eshitmadi so‘zni, Yo‘q edi jibavu kejimu yaroq Menda bor edi nek
            o‘ku sadoq. Turdum ersa tamom el turdi, Yogiy go‘e bularni o‘lturdi,
            Sen navkarkim kilursen oning uchun, Yarog‘i bir mahalda joning
            uchun. Yo‘qki navkar turub begi yurugay, Navkar osudavu begi
            churugay. Navkarekim, bu tavrdur, ne osiq, Ne ishingga yarar, ne
            oshqa qotiq, Oxir ot soldim ilgari yurudum, Surubon togka yuqqori
            yurudum, (196 b) Meni ko‘rub yurudi el dog‘i, Qoldi eldin keyinga
            qo‘rqog‘i. Etibon tez toqqa tormoshtuq O‘qiga boqmayin yurub oshtuk.
            Gahi ottin tushub, gahi otliq, Yurubon ilgariga jur’atliq. Yogiy ham
            togdin o‘q qo‘yar edi, Zo‘r ko‘rgach solib yuriy berdi, Tokqa
            chiktpuk hazorani kovlab, Qiru qo‘lda kiyik kibi ovlab. Yurugonni
            kiyikdek otkuladuq Talabon molu ko‘yini bo‘laduk. . Qiribon turkman
            hazorasini, Ayladuk band kishi-qorasini. Er atog‘liqni dastgir ettuq
            Ahdu avlodini asir ettuk. Hazora molidin men ham bir pora qo‘y
            yig‘ishturdum. Yorak tag‘oyig‘a topshurub, o‘zum ilgari o‘tub,
            qirlar bila ko‘llar bila yurub, hazoralarning ot va qo‘ylarini
            surub, Temurbek langarig‘a kelturub tushtuk. Turkman hazorasining
            o‘n to‘rt-o‘n besh sarkashi va rahzan ulug‘laridin ilikka tushub
            edi, xayolimda bu edikim, tushgan yurtta turluk-turluk azob va
            uqubat bila o‘lturgaylarkim, jami’ rahzan va sarkashlarg‘a ibrat
            bo‘lg‘ay. Yo‘lda Qosimbekka (197 a) yo‘lukub, bemavqi’ tarahhum
            qilib, xalos qilibtur. Zamini sho‘ra sunbul bar nayorad, Dar o‘
            tuxmi amal zoe’ magardon. Nako‘i bo badon kardan chunon ast, Ki bad
            kardan ba joi nekmardon. Asirlarni ham tarahhum qilib, ozod qilildi.
            Ushbu turkman hazorasini chopqonda eshitildikim, Muhammad Husayn
            mirzo dug‘lat yana Sulton Sanjar barlos va jami’ Kobulda qolg‘on
            mo‘g‘ullarni o‘zlariga tortib, Mirzoxonni podshoh qilib, Kobulni
            qababturlar. El orasida bu xabarni solibturlarkim, Badi’uzzamon va
            Muzaffar Mirzo podshohni tutub, Hirining qal’ayi
            Ixtiyoriddinig‘akim, holo Olaqo‘rg‘ong‘a mashhurdur, chiqoribturlar.
            Kobul qo‘rg‘onida Mullo Boboyi Pashog‘ariy xalifa va Muhib Ali
            qo‘rchi va Ahmad Yusuf va Ahmad Qosim boshliqlar edi, bular yaxshi
            bordilar. Qo‘rg‘onni mazbut va mustahkam qilib asradilar. Temurbek
            langaridin Muhammad Andijoniy otliq Qosimbekning navkari To‘qboydin
            Kobuldog‘i beklarga bu erga kelganimizning kayfiyatini bitib
            yiborduk. Andoq muqarrar bo‘ldukim, G‘arband tangisidin chiqib
            alarning ustiga ilg‘ag‘umizdur. Nishona bu bo‘lsunkim, Manor
            tog‘idin o‘tgach-o‘q, ulug‘ o‘t yondurg‘umizdur. Sizlar ham arkta
            Eski ko‘shkning ustidakim, holo xazinadur, ulug‘ o‘t yondurungiz, to
            bilgaybizkim, (197 b) bizning kelganimizni bilibsizlar. Biz bu
            soridin etgach, siz ichkaridin chiqib iligingizdin kelurini taqsir
            qilmang. Bu so‘zlarni butturub, Muhammad Andijoniyni yiborildi.
            Tonglasi Langardin otlanib, Ushtur shahr to‘g‘risig‘a tushuldi,
            andin erta otlanib, tushqa yovuq G‘urband tangisidin chiqib ko‘pruk
            boshida tushduk. Ot sug‘orib, otni tindurub, namozi pe-shin ko‘pruk
            boshidin otlanduq Tutqovulg‘acha qor yo‘q edi. Tutqovuldin o‘ta
            borg‘on sari qor ulug‘roq bo‘ldi. Zimma Yaxshi bila Manor orasida
            andoq sovuq edikim, muddatul-umr oncha sovuq kam ko‘rulub edi. Ahmad
            yasovul bila Qora Ahmad yurtchini dag‘i Kobuldag‘i beklarga
            yiborildikim, o‘shul miod o‘tub, domanada tushub, sovuqdin betoqat
            bo‘lub, o‘tlar yondurub isinduk. Agarchi o‘t yondurur mahal emas
            edi, sovuq zarbidin betoqat bo‘lub, o‘t yonduruldi. Tong ota
            yovushub edikim, Manor tog‘ining domanasidin, otlanduk. Manor bila
            Kobulning orasida qor otning tizida bor edi. Qotqon bo‘lub edi,
            yo‘ldin chiqqon kishi tashvish bila yurur edi. Bu oraliqni tamom
            chuburub kelduq bu jihattin farz vaqtida Kobulg‘a (198 a) baxila
            ettuk. Bibimohro‘yg‘a etardin burunroq arktin ulug‘ o‘t chiqdi,
            ma’lum bo‘ldikim, xabardor bo‘lmishlar. Sayyid Qosimning ko‘prugiga
            eta SHirim tag‘oyi bila barong‘or kishisini Mullo Boboning ko‘prugi
            sari yiborildi. Javong‘or va g‘ul Bobo Lo‘li yo‘li bila bo‘lduk. Ul
            mahalda Xalifaning bog‘ining o‘runida bir kichikroq bog‘cha edi.
            Ulug‘bek mirzo solib edi. Langar yo‘sunluq. Agarchi daraxt va
            yig‘ochi qolmaydur edi, vale muhavvatasi bor edi, Mirzoxon anda
            o‘lturub edi. Muhammad Husayn mirzo Ulug‘bek mirzo solg‘on Bog‘i
            Bihishtta edi. Men Mullo Bobo bog‘ining ko‘cha tarafidagi
            go‘ristong‘a etib edimkim, tezlik qilib ilgari borg‘onlarni urub,
            yondurub bizga tiqtilar. Ilgari borib Mirzoxon ulturg‘on havlig‘a
            kirganlar to‘rt kishi edi: bir Sayyid Qosim eshik oqo edi, yana bir
            Qanbar Ali Qosimbek edi, yana bir Sherquli qaravul mo‘g‘ul edi, yana
            bir Sulton Ahmad mo‘g‘ul edi, Sherqulining jamoatidin edi. Bu to‘rt
            kishi etgan bila betahoshi-o‘q Mirzoxon o‘lturg‘on havlig‘a
            kirarlar, g‘avg‘o bo‘lur. Mirzoxon bir otqa minib qochib chiqar,
            Abulhasan qo‘rbegining inisi Muhammad Husayn ham Mirzoxong‘a (198 b)
            navkar bo‘lub edi, bu to‘rt kishidin Sherqulini chopib yiqor,
            boshini kesar mahalda xalos bo‘lur, bu to‘rt kishi qilich eb, o‘q
            eb, yaraluq bo‘lub, mazkur bo‘lg‘on erda bizga tiqilib keldilar. To
            ko‘chada otliq el tiqildilar, turdilar, ne ilgari yuruy oladurlar,
            ne keyinga yona oladurlar. Men yovug‘umdag‘i yigitlarga dedimkim:
            tushub zo‘rlang. Do‘st Nosir, Xoja Muhammad Ali kitobdor, Bobo
            Sherzod, Shoh Muhammad va yana bir necha yigit tushub yurub o‘q
            qo‘ydilar. Yog‘iy qocha berdi, qo‘rg‘ondag‘ilarni g‘alaba ko‘z
            tutub, ish vaqtida etisha olmadilar, yog‘iyni tebratgandin so‘ng
            birin-ikin chopishib kela boshladilar. Hanuz Mirzoxon o‘lturg‘on
            chorbog‘qa kirmaydur edimkim, qo‘rg‘ondag‘i eldin Ahmad Yusuf,
            Sayyid Yusuf keldi, mening bila hamroh-o‘q Mirzoxon o‘lturg‘on boqqa
            kirduk. Ko‘rdum, Mirzoxon yo‘qtur, qochib chiqibtur, tez-o‘q yondim.
            Ahmad Yusuf mening so‘ngimcha edi, chorbog‘ning eshigidin Do‘st
            Saripuliy piyodakim, Kobulda mardonalig‘i jihatidin rioyat qilib,
            kutvolliq mansabini berib, Kobulda qo‘yulub edi, yalang‘och qilich
            ilikda kirib keldi, manga-o‘q tiqilib keladur, men jiba kiyib edim,
            g‘arbichi bog‘la (199 a) maydur erdim, dubulg‘a ham kiymaydur edim.
            Bir necha qichqirdim, «hay do‘st, hay do‘st», deb, Ahmad Yusuf ham
            qichqirdi. Men sovuqqa va qorg‘a ko‘nganimdinmu meni tanimadi yo
            urush iztirobidinmu edi, betahoshi yalang bozumg‘a-o‘q qilich soldi,
            Tengri inoyati edi, sari mo‘yi kor qilmadi. Agar tigi olam bijunbad
            zi joy, Naburrad rage to naxohad Xudoy. Men bu duoni o‘qub erdim,
            aning xosiyatidin edikim, Tengri taolo bu mazarratni daf’ qildi va
            bu mutavajjih bo‘lg‘on baloni raf’ qildi. Ul duo bu duodur:
            «Bismillaxir raxmanir-raeshm. Allaxumma, anta rabbiy, la ilaxa illa
            anta, alayka tavakkaltu va anta rabbul arshilazim. Ma shaallahu kana
            va ma lam yasha’ lam yakun va la quvvata illa billahil-aliyil-azim.
            Va i’lam innallahaala kulli shay’in qadir. Va innallaxa qad axata
            bikulli shay’in ilman va axso kulla shayin adadan. Allaxumma inni
            auzu bika min sharri nafsi va min sharri g‘ayri va min sharri kulli
            zi sharrin va min sharri kulli dabbatin, anta oxaz, bi nasiyatiha,
            innaka rabbil-arshil-azim». Andin chiqib Muhammad Husayn mirzo
            o‘lturg‘on Bog‘i Bihishtg‘a keldim, Muhammad Husayn mirzo qochib
            chiqib; yoshing‘ondur. Muhammad Husayn mirzo o‘lturg‘on bog‘chaning
            rahnasida etti-sekkiz o‘qluq, yoyliq kishi turubtur, men bu
            kishilarning ustig‘a otimni poshna (199 b) qilib ettim, to‘xtay
            olmadilar, qochaberdilar, men etib, biriga qilich soldim, andoq
            yumalanib bordikim, tasavvur qildimkim, magar boshi uchub ketti,
            o‘ta chiqtim, men qilich solg‘on kishi Mirzoxonning ko‘kaldoshi
            Tulak ko‘kaldosh ekandur. Qilich egniga tushgan ekandur. Muhammad
            Husayn mirzo o‘lturg‘on uylarning eshigiga etganda tom ustidin bir
            mo‘g‘ulkim, mening navkarim edi, men ani tanir erdim, eshikliq
            tuvurluk erdin tortti o‘qni yuzumga, ul tarafdin, bu tarafdin
            hay-hay, podshohdur deyishtilar, o‘qni yondurub solib qochti, o‘q
            otmoqtin ham ish o‘tub edi, Mirzosi va sardorlari qochti, giriftor
            bo‘ldi, kim uchun o‘q otar ushbu erda. Sulton Sanjar barlosnikim,
            rioyat qilib Ningnahor tumanini anga inoyat qilib edim, ul ham bu
            fitnada bular bila sharik edi, tutub bo‘ynini bog‘lab kelturdilar,
            muztarib bo‘lub qichqiradurkim, xay, menda ne gunoh. Gunoh mundin
            ortuq bo‘lurmukim, bu jam’ bila hamjihat va hammashvaratlardin bir
            ulug‘rog‘i sen. Chunon dodamning volidasi Shohbegim xoharzodasi
            bo‘lur edi, buyurdumkim, mundoq beizzatona kezdurmang, o‘lum
            yo‘qtur. Mundin chiqsb Ahmad Qosim ko‘hburni va nekim qo‘rg‘ondag‘i
            beklardin biri ul edi (200 a) bir pora yigitlar bila Mirzoxonning
            so‘ngicha yibordim. Ushbu Bog‘i Bihisht yonida Shohbegim va xonim,
            uylar yasab o‘lturub edilar, bu bog‘din chiqib, Shohbegimni va
            xonimni ko‘ra bordim, shahr eli va qora tayoq hujum qilibturlar.
            Go‘sha va kanorda el tutmoqka, mol talamoqqa ilik qo‘yubturlar,
            kishilar qo‘yub barcha elni urub-surub chiqorildi. Shoh begim va
            xonim bir uyda o‘lturub edi-lar. Doimg‘i erda tushub, kelib
            burung‘idek adab va ta’zim bila yurub ko‘rushtum, Shohbegim va xonim
            bexad va bekiyos muztarib va munfail va sarafkanda va xijil
            bo‘lubturlar, ne ma’kul uzr ayta oladurlar, ne mushfikrna so‘rmoq
            tarxin sola oladurlar, bulardin tamaim mundoq emas edi. Bu jam’ har
            badbaxtliq maqomida bo‘lsalar edi, andoq emas edikim, begimning,
            xonimning so‘zlariga quloq solmag‘aylar edi. Mirzoxon xud
            Shohbegimning tuqqon nabirasi, kecha va kunduz begim qoshida, bular
            so‘zlariga kirmasa, Mirzoxonni qo‘ymay o‘zlarining qoshida saxlasa
            xud bo‘lur edi. Necha qatla ham kim, zamona nohamvorlig‘idin va
            davron nosozkorlig‘idin va taxt va mulk va navkar va savdardin
            ayrilib, alarg‘a (200 b) iltijo etdim, onam ham bordi, hech nav’
            rioyate va shafqate ko‘rmaduk. Mening inim Mirzoxonning va onasi
            Sulton Nigorxonimning ayn va ma’mur viloyatlari bor edi, men va onam
            viloyat xud tursun, bir kent va bir necha kush egasi bo‘la olmaduk.
            Mening onam Yunusxon qizi va men nabirasi emasmu edim? Ul tabaqadin
            har kimki mening sarvaqtimg‘a tushti, ilgimdin kelgancha tuqqonliqni
            va yaxshilikni bajo kelturdum, nechukkim Shohbegim keldilar.
            Pamg‘onnikim, Kobulning a’lo erlaridindur, berdim. Yana har nav’
            farzandliq va xizmatkorliqta taqsire qilmadim. Sulton Sa’idxon
            Koshg‘ar xoni besh-olti yayoq-yalang bila keldi, tuqqon inilarimdek
            ko‘rub Lamg‘on tumanlaridin Mandirovar tumanini berdim. Shoh Ismoil
            Shayboniyxonni Marvda olg‘onda Qunduzg‘akim o‘ttum, Andijon viloyati
            mening sori boqib, ba’zi dorug‘alarini kavlab, ba’zi erlarini
            berkitib, manga kishi yibordilar. Men Sulton Sa’idxong‘a bori
            navkarlarimni topshurub, ko‘mak ko‘shub, zodu bud Andijon viloyatini
            bag‘ishlab, xon qilib yibordim. Bu tarixgacha ham ul tabaqadin har
            kimki keldi, o‘z tuqqonlarimdin o‘zga ko‘rmadim. Nechukkim Chin
            Temur Sulton va Esan Temur Sulton va To‘xta (201 a) Sulton va Bobo
            Sulton bu tarixda mening qoshimdadurlar, barchani o‘z tuqqonlarimdin
            yaxshiroq ko‘rub, rioyat va shafqatlar qilibturmen. Bu
            bitilganlardin g‘araz shikoyat emas, rost hikoyatturkim,
            bitibturmen. Bu mastur bo‘lg‘onlardin maqsud o‘zning ta’rifi emas,
            bayoni voqi’i bu edikim, tahrir etibturmen. Chun bu tarixda andoq
            iltizom qililibturkim, har so‘zning rostini bitilgay va har ishning
            bayoni voqi’ini tahrir etilgay. Lojaram ota-og‘adin har yaxshiliq va
            yomonlig‘kim shoe’ edi, takrir qildim va qarindosh va begonadin har
            ayb va hunarkim bayoni voqi’ edi, tahrir ayladim. O‘qug‘uvchi ma’zur
            tutsun, eshitguvchi taarruz maqomidin o‘tsun. Mundin ko‘pub Mirzoxon
            o‘lturg‘on chorbog‘ka kelib, viloyatlarg‘a va aymoq va ahshomg‘a
            fathnomalar yiborildi, andin so‘ng otlanib arkka keldim, Muhammad
            Husayn mirzo xonimning to‘shakxonasig‘a qo‘rkunchdin qochib kirib,
            to‘shakning bo‘g‘jamasig‘a o‘zini bog‘latibtur. Qo‘rg‘ondag‘ilardin
            Mirim devonni va yana ba’zini qo‘ydukkim, bu uylarni axtarib,
            Muhammad Husayn mirzoni topib kelturgaylar, xonimning eshigiga
            kelib, durushtroq, beadabona (201 b) roq so‘zlar aytibtur. Bore
            baharhol Muhammad Husayn mirzoni xonimning to‘shakxonasidin topib,
            arkta mening qoshimg‘a kelturdilar. Men burung‘idek-o‘q ta’zim qilib
            ko‘ptum, xeyli ham durusht yuzga kelmadim. Muhammad Husayn mirzokim
            mundoq zisht va shani’ harakotga iqdom qildi va bu nav’ sho‘r va
            fitna angiz va bunyodig‘a ehtimom ayladi, agar pora-pora qilsam, eri
            bor edi, turluk-turluk azobu uqubat bila o‘lmakka sazovor edi, chun
            orada bir nav’ urug‘luq bo‘lub edi, mening tuqqon xolam Xo‘b
            Nigorxonimdin o‘g‘lonlari va qizlari bor edi, bu huquqni yod qilib,
            Muhammad Husayn mirzoni ozod qildim. Xuroson sari ruxsat berildi, bu
            bemuruvvat va haqnoshunos kishi mening mundoq yaxshilig‘imnikim,
            jonini bag‘ishladim, bilkull unutub, Shayboniyxon qoshida mendin
            g‘aybatlar va shikoyatlar qilibtur. Oz fursat o‘tmadikim,
            Shayboniyxon-o‘q o‘lturub, jazosig‘a etkurdi. Tu bad kunandai xudro
            ba ro‘zgor supor, Ki ro‘zgor turo chokarestp kinaguzor. Ahmad Qosim
            ko‘hbur va yana ba’zi bir necha yigitnikim, Mirzoxonning so‘ngicha
            yiborilib edi, Karg‘a bulok pushtalarida Mirzoxong‘a etarlar, qocha
            ham olmas, ilik tebratguncha quvvat va jur’ati ham yo‘q edi, olib
            keldilar. (202 a) Men eski devonxonaning sharqi-shimoliy sorig‘i
            ayvonida o‘lturub erdim, men dedimki, kel ko‘rushaling.
            Oldarag‘ondin yukunub kelguncha ikki qatla yiqildi, ko‘rushgandin
            so‘ng, yonimda o‘lturg‘uzub, ko‘ngul berdim. SHarbat kelturdilar,
            Mirzoxonning daf’i tavahhumig‘a sharbatni avval o‘zum ichib, anga
            berdim. Chun Mirzoxong‘a kirgan sipohiy va raiyat va mo‘g‘ul va
            chig‘atoy mutavahhim va muzabzab edilar. Necha kun ehtiyotni mar’i
            tutub, Mirzoxonning egachisining uyida-o‘q buyurdukkim, bo‘lg‘oy. Bu
            mazkur bo‘lg‘on el va ulusdin chun hanuz dag‘dag‘a va taraddud bor
            edi. Mirzoxonning Kobulda bo‘lmog‘ini saloh ko‘rmay, bir necha
            kundin so‘ng Xuroson sari ruxsat berildi. Bularg‘a ruxsat bergandin
            so‘ng Boron va Choshtuba va Gulbahor domanasi sayrig‘a borduk.
            Bahorlar Boron yozisi va Choshtuba dashti va Gulbahor domanasi
            bisyor xo‘b bo‘lur. Sabzasi Kobul viloyatining o‘zga erlarig‘a boka,
            xeyli yaxshi bo‘lur, turluy-turluq lolalar ochilur, bir qatla lola
            anvoini buyurdumkim sanadilar, o‘ttuz to‘rt nav’ lola chikti,
            nechukkim bu erlarning ta’rifida bir bayte aytilib edi: Sabzavu
            gullar bila jannat bo‘lur Kobul bahor, Xossa bu mavsumda Boron
            yozisiyu Gulbahor. Ushbu sayr kelganda bu g‘azalni tugattim: Menit
            ko‘nglumki gulning gunchasidek (202 b) tah-batah qondur. Agar yuz
            ming bahor o‘lsa ochilmogi ne imkondur. Filvoqi’ bahorlar sayr
            kilmokka va qush solmoqqa va qush otmokka bu erlarcha er kam-o‘q
            bo‘lg‘ay, nechukkim, Kobul va G‘azni viloyatining ta’rif va
            tavsifida shammayi mazkur va mastur bo‘ldi. Ushbu yil Nosir
            mirzoning va tarbiyatkardalarining ixtilot va maoshidin Badaxshon
            beklarikim, Muhammad ko‘rchi va Muborakshoh va Zubayr va Jahongir
            bo‘lg‘ay, ranjida, balki yog‘iy bo‘ldilar. Barcha ittifoq qilib,
            cherik tortib, Ko‘kcha suyining Yaftal va Rog‘ sori tuzi bila
            otliq-yayokni yig‘ib, yasob pushtalar bila Hamchonning yovug‘ig‘a
            keldilar. Nosir mirzo va qoshidag‘i betajriba yigitlar andisha va
            mulohaza kilmay, bular bila urushka pushtalarda kelib urushurlar.
            Eri burtog‘, yayog‘i qalin bir-ikki qatla ot solg‘onda to‘xtab
            urubki yondururlar, bo‘ldura olmaslar, qocha berurlar.
            Badaxshoniylar Nosir mirzoni bosib, bo‘lg‘on tavobi’ va lavoxiqini
            talon-toroj qildilar. Nosir mirzo yovug‘idag‘ilari bila bosturub,
            talatib, Ishkamish va Norin bila Kelogoy kelib, Qizil suv
            yuqqori-o‘q yurub, Obdara yo‘li bila kirib, SHibartu ko‘talidin
            oshib, Kobulg‘a etmish-sekson talatg‘on, oldurg‘on, och-yalang‘och
            navkar-savdari bila keldi. Ajab qodiredur, ikki-uch yil mundin burun
            Nosir mirzo tamom el va ulusni ko‘churub surub, Kobuldin yog‘iyqib
            chikib, (203 a) Badaxshong‘a etib, dara va qo‘rg‘onlarini berkitib,
            ne xayollar bila yurur edi, burung‘i kilg‘onlaridin sarafanda va
            xijil ul nav’ ayrilg‘onlaridin sharmanda va munfail bo‘lubtur. Men
            dog‘i hech nav’ yuziga kelmadim. Yaxshi so‘rub-istab infioldin
            chiqordim. Vaqoi’i sanayi salosa ashara va tis’a mia* (Tuqquz yuz
            o‘n uchinchi (1507—1508) yil vokealari) G‘iljini chopmoq dag‘dag‘asi
            bila Kobuldin ot-lanildi. Saridexg‘a tushganda xabar kelturdilarkim,
            Masht va Sekonadakim, SariDehlin bir yig‘och bo‘lg‘ay, kdlin maxmand
            g‘ofil o‘lturubtur. Bo‘lg‘on beklar va yigitlar barin bo‘ldilarkim,
            maxmandni chopmoq kerak. Men dedimkim, ravo bo‘lg‘aymu, ne azimat
            bila otlang‘aybiz, makeadka etmay o‘z raiyatimizni-o‘q chopib
            yong‘aybiz. Bu ish mumkin emas. Saridehdin otlanib, Kattavoz tuzini
            kecha bila qorong‘uda tay kilduk. Qop-qorong‘u kecha, tup-tuz er, ne
            tog‘ va pushta ko‘runadur, ne yo‘l va iz ma’lum bo‘ladur, hech kim
            boshlay olmadi. Oxir men-o‘q boshladim, bir-ikki qatla bu navohig‘a
            etib edim, o‘shul kiyos bila qutbni o‘ng yog‘rinimg‘a olib tebradim,
            Tengri rost kelturdi. Rost Qayoqtu va Ulobatu rudig‘a-o‘q
            kelildikim. G‘ilji o‘lturg‘on erg‘akim, Xoja Ismoil sariyati
            bo‘lg‘ay, ushbu rudtin yo‘l chikar. Ul rudta tushub, o‘zumiz va (203
            b) otimiz bir zamon uyuxlab, dam olib, tong otqonda andin tebraduk.
            Oftob chikib edikim, bu pushtalardin va ko‘llardin tuzga chiqtuk.
            Ushbu erdin g‘ilji o‘lturg‘on er bir yaxshi yig‘och yo‘l bor tuzga
            chikg‘och, g‘iljining krrasimu yo tutunemu ko‘rundi. Yo xulamga, yo
            batozagiy cherik eli tamom chopqun ko‘ydilar, bir-ikki kuro‘hg‘acha
            chopib, kishini, otni o‘qlab, elni tiydim. Mundoq jilavrez besh-olti
            ming chopqun qo‘yg‘on cherikning tiymog‘ining xeyli ashkoli bor,
            Tengri rost kelturdi, cherik tiyildi. Yana bir shar’iyg‘a yovuq yo‘l
            kelib, afg‘onning qorasini ko‘rub, chopqun qo‘yuldi, qalin qo‘y bu
            chopqunda tushti. Hech chopqunda muncha qalin qo‘y tushgan emas edi.
            Molni yondurub tushgandin so‘ng, har tarafdin bo‘lak-bo‘lak kelib,
            tuzga tushub, urush angizi qildilar. Bir bo‘lakni ba’zi beklar va
            ichkilar borib, ariq olib, tamom o‘lturdilar. Yana bir bo‘lagini
            Nosir mirzo otlanib, borisini qirdi. O‘lgan afg‘onlarning boshidin
            kalla manora qo‘porildi. Do‘st piyodai kutvolningkim, oti mazkur
            bo‘lub edi, oyog‘ig‘a o‘q tegib, Kobulg‘a kelganda o‘ldi. Xoja
            Ismoildin ko‘chub, Ulobatug‘a kelib tushduk. Munda farmon bo‘ldikim,
            ba’zi beklar va ichkilar yurub, ehtimom qilib, bu g‘anoyimning
            xumsini olg‘aylar. Qosimbek va ba’zilardin rioyat qilib, xumsin (204
            a) olmaduk. Kalamg‘a kelgan xums o‘n olti ming qo‘y chiktikim,
            sekson mingning xumsi bo‘lg‘ay. Talaf bo‘lg‘on va rioyat qilg‘on
            bila bir lak qo‘yda hech so‘z yo‘q edi. Ul yurttin erta bila
            otlanib, Kattavoz tuzida ov uchun charga qo‘yuldi. Bu dashtning
            hamesha kiyik va quloni semiz bo‘lur va ko‘p bo‘lur, charga orasig‘a
            qulon va kiyik qalin kirdi. Qalin qulon va kiyik o‘lturdilar. Ov
            asnosida bir qulonning so‘ngicha choptim, yovuqroq etib, bir o‘q
            urdum, yana bir o‘q ham urdum, vale bu zaxmlar yiqilg‘ucha kori emas
            edi. Bu ikki zaxmning zarbidin burung‘i yugurishidin ohistaroq
            bo‘ldi. Poshna qildim, yaqin sig‘inib kelib, ikki qulog‘idin keyingi
            chakkasiga-o‘q choptim, kekirtaki-o‘q ilinib qoldi. Muallaq oshib
            bordi, keyin oyog‘i uzangumga tega yozib qoldi, kilichim xeyli
            yaxshi kesti. G‘arib semiz qulon edi, qazisi kishining bir
            qarishidin juz’i kamrak bo‘lg‘ay edi. Shirim tag‘oyi va ba’zi
            Mo‘g‘uliston kiyigini ko‘rganlar taajjub qilib, dedilarkim,
            Mo‘g‘ulistonda ham muncha semiz kiyik kam ko‘rubturbiz. Bukun ham
            yana bir qulon ottim, ushbu ovda tushgan qulon va kiyik aksari semiz
            edi, vale hech qaysisi men o‘lturg‘on quloncha semiz emas edi. Bu
            chopqundin yonib kelib, Kobul tushtuk. O‘tgan yilning oyog‘ida
            Shayboqxon Samarqandtin Xuroson doiyasi bila cherik (204 b) otlandi.
            Shoh Mansur baxshi... namakharomkim, Andxud anda edi, Shayboqxong‘a
            kishilar yiborib, Shayboqxonni otlanmoqqa tezrak qilibtur, Andxud
            navohisig‘a kelgonda bu... o‘zbakka kishi yiboribturmen deb, e’timod
            qilib, yasanib, boshig‘a o‘tag‘a sanchib, peshkash tortiq olib
            chiqorda boshsiz o‘zbak to‘sh-to‘shidin rez qilib, bu gandani va
            tortiq va peshkash va kishi-qorasini tirt-pirt qilibturlar.
            Badi’uzzamon mirzo va Muzaffar mirzo va Muhammad Burunduq barlos va
            Zunnun arg‘un bori Bobo xokiy navohisida cherik bila o‘lturub
            edilar, ne urushmoqqa ozim edilar, ne qo‘rg‘on berkitmakka jozim,
            hech ishni mushaxxas qilmay, hech ishning qilurin muhaqqaq bilmay
            sarosimavor o‘lturub edilar. Muhammad Burundukbek hisob bilur kishi
            edi, ul degandurkim, Muzaffar mirzo va men Hirining qo‘rg‘onini
            berkitaling. Badi’uzzamon mirzo bila Zunnunbek Hirining atrof va
            navohisidag‘i tog‘larg‘a borib, Siyistondin Sulton Ali arg‘unni,
            Qandahor va Zamini Dovardin Shohbekni va Muqimni cheriklari bila
            kelturub, o‘zlariga qo‘shsunlar. Nekim bo‘lg‘on hazora va nakdariy
            cheriklarini yig‘ib mustaid va mukammal yursunlar. G‘animning xud
            toqqa bormog‘i mushkildur. Tashkarig‘i cherikning dag‘dag‘asidin
            qo‘rg‘on ustiga ham kela olmas, xo‘b aytibtur. Hisobliq (205 a) ra’y
            xotirig‘a etibtur. Zunnun arg‘un agarchi mardona kishi edi, vale
            xasis va moldo‘st va ra’y va hisobdin yiroqroq va kavokrak va
            telbarak kishi edi. Bu fursatlardakim, Hirida og‘a-ini shirkat bila
            podshoh edilar, Badi’uzzamon mirzo qoshida bu sohibixtiyor edi,
            nechukkim mazkur bo‘ldi, moldo‘stlig‘i jihatidin Muhammad
            Burunduqning shahrda turmog‘ig‘a rozi bo‘lmadi, o‘zi shahrda turar
            xayol qildi, ani ham o‘xshata olmadi. Aning go‘lluk va telbalig‘ig‘a
            hech nima mundin yaxshiroq dalil bo‘lurmikim, zarroq va tammo’
            elning yolg‘on va xushomadin qabul qilib, o‘zini fazihat va rasvo
            qildi. Tafsili budurkim, Hirida mundokkim ixtiyor va e’tibor bo‘ldi,
            bir necha shayx va mullo ang‘a kelib derlarkim, Qutb bizning bila
            ixtilot kiladur, sanga «hizabrullox» laqab bo‘ldi, sen o‘zbakni
            olg‘ungdur. Bu so‘zga inonib, bo‘ynig‘a fo‘ta solib, shukrlar
            qilibtur. Ushbu jihatlardin Muhammad Burunduqning ma’qul ra’yi bila
            amal qilmay, ne qo‘rg‘on ishini mazbut qilibtur, ne urush yarog‘ini
            marbut, ne qaravul, ne chag‘dovulkim, yog‘iy keluridin ogoh kilg‘ay,
            ne yasolda tartib va nasakkim, yog‘iy kelsa urush xotirxoh qilg‘ay.
            Shayboqxon muharram oyida Murg‘obdin o‘tub, Serkoy navohisig‘a (205
            6) yovuq etganda-o‘q xabardor bo‘lurlar, sarosima bo‘lub, hech ish
            qila olmaslar, ne elni yig‘aolurlar, ne yasolni qila olurlar,
            to‘shluq-to‘shidin yuruy berurlar. Zunnun arg‘un ushbu hushomadg‘a
            g‘arra bo‘lub, qirq-ellik ming o‘zbakning o‘trusida yuz-yuz ellikcha
            kishisi bila Qora Rabotta turar. Qalin kishi etgan bila-o‘q olib
            tebrarlar. Zunnunni olib, o‘lturub boshini kestilar. Mirzolarning
            ona egachi-singil va haramlari va xazoyini tamom qal’ayi
            Ixtiyorid¬dinda edikim, Olaqo‘rg‘ong‘a mashhurdur, mirzolar kech
            shaxrg‘a etarlar, yarim kechagacha otlarini tindurub uyuxlarlar,
            sahar vaqti solib tebrarlar. Qo‘rg‘on berkuturni xud xayol qila
            olmaslar. Muncha fursat va furjada ona va egachi-singilni va ko‘ch
            va o‘g‘lon-ushoqni ham olib chiqmay, o‘zbakning asirligiga tashlab
            qocharlar. BMazbut qilmoqlikni ham xayol kilmadilar. Poyanda
            Sultonbegim, Xadichabegim boshliq Sulton Husayn mirzoning haramlari
            va Badi’uzzamon mirzoning va Muzaffar mirzoning haramlari va
            o‘g‘lon-ushoqlari nekim bo‘lg‘ay, mirzolarning xazoyin va baytutoti
            tamom Olaqo‘rg‘onning ichida edi, qo‘rg‘onni xotirxoh mazbut va
            saranjom qilmaydurlar edi. Qo‘rg‘on ko‘magi(ga) yigitlar ham
            etmaydurlar edi. Oshiq Muhammad arg‘un Mazidbekning inisi yayoq
            cherikdin qochib kelib qo‘rg‘ong‘a (206 a) kirdi. Yana Alixon Amir
            Umarning o‘g‘li edi va yana shayx Muhammad Abdullo bakavul edi, yana
            Mirzobek Kayxisraviy edi, yana Miraki ko‘r devon edi. Shayboqxon
            kelgach, ikki-uch kundin so‘ng shayxulislom va akobir ahd va shart
            qilib, tosh qo‘rg‘onning kalidlarini olib bordilar. Qo‘rg‘onni bu
            Oshiq Muhammad o‘n olti-o‘n etti kun saxladi, tashqaridin Otbozori
            tarafidin naqb solib, o‘t urub bir burjini uchurdilar. Qo‘rg‘on eli
            dast-pocha bo‘lub, qo‘rg‘onni saxlay olmadilar, oldurdilar.
            Shayboqxon Hirini olg‘ondin so‘ng, bu podshohlarning zoh va zodi
            bila yomon maosh qildi, ne yolg‘uz bu jam’ bila, bori xaloyiq bila.
            Rustoyi va nodida kishi, besh kunluk o‘tar dunyo uchun mundoq yomon
            ot qozg‘ondi. Shayboqxondin noshoista harakot va af’olekim, Hirida
            sodir bo‘ldi, avval bukim, chirik dunyo uchun Xadichabegimni Shoh
            Mansur baxshi...ga tutturub, turluk-turluk qiyinlar qildurdi. Yana
            Shayx Purondek vali va aziz kishini Mo‘g‘ul Abdulvahhobg‘a tutturdi,
            har o‘g‘lini yana bir kishiga tutturdi, yana jam’i azush she’r va
            ahli tab’ni Mullo Binoiyga tutturdi. Xuroson zurafosidin bu moddada
            bir qit’a mashhur bo‘ldi: Bajuz Abdullohi keri har imro‘z, Nadida
            hech shoir ro‘yi zarro. Binoiy zar tama’ dorad zi shoir, Magar xohad
            giriftan keri harro. (206 b) Yana Muzaffar mirzoning Xonzodaxonim
            otliq haramini Hirini olg‘och-o‘q iddat chikrrig‘a bokmay, nikoh
            qilib oldi. Yana Krzi Ixtiyor bila Muhammad Mir Yusufg‘akim,
            Hirining mashhur va xushtab’ mullolaridin edilar, bovujudi omiliq
            tafsirdin sabaq aygti, yana Mullo Sulton Ali Mashhadiy bila Behzod
            musavvirning tasvir va xattig‘a kalam kiyurub, isloh qildi. Yana har
            necha kunda bir bemaza bayt aytur edi va minbarda o‘kutub, Chorsuda
            osturub, shahr elidin sila olur edi. Agarchi saharxez edi va besh
            vaqt namozni tark qilmas edi, qiroat ilmini tavre bilur edi, vale
            mundoq go‘lona va ablahona va kofirona aqvol va af’ol andin bisyor
            sodir bo‘lur edi. Hirini olg‘ondin o‘n-o‘n besh kundin so‘ng
            Kahdistondin Puli Solorg‘a kelib, bo‘lg‘on cherigini Temur Sulton
            bila Ubayd Sultong‘a boshlatib, Abulmuhsin mirzo bila Kepak
            mirzoning ustig‘akim, Mashhadta g‘ofil o‘lturub edilar, yibordi. Bir
            martaba Kalotni berkitmak xayol qilibturlar. Yana bir martaba bu
            cherikning keladurg‘anini eshitib, o‘zga yo‘l bila Shayboqxonning
            ustig‘a ilg‘amoq bo‘lurlar, bu ajab yaxshi xayol ekandur, ammo hech
            ishga va hech kaysi so‘zga karor bera olmay o‘lturg‘onda Temur
            Sulton bila Ubayd Sulton cherik bila ilg‘ab etishur. Mirzolar ham
            yasob chiqarlar, Abulmuhsin (207 a) mirzoni bot-o‘q olib tebrarlar.
            Kepak mirzo ozroq kishi bila og‘asining g‘animig‘a chopar, ani ham
            ko‘tarurlar. Ikkala og‘a-inini tushururlar. Bir erda
            o‘lturg‘uzg‘onda og‘a-ini bir-birini quchushub, o‘pushub, vido’
            qilurlar. Abulmuhsin mirzodin bedilliq zohir bo‘lur. Kepak mirzog‘a
            chandoni tavofut qilmas. Ikkala mirzoning boshlarini SHayboqxon Puli
            Solorda ekanda yiborurlar. Bu aiyomda Shohbek va inisi Muhammad
            Muqim SHayboqxonning tavahhumidin muqarrar elchilar va arzadoshtlar
            yiborib, izhori yakjihatliq va davlatxohliklar qildilar. Muqim xud
            bir arzadoshtida sarih meni tilab edi. O‘zbak viloyatni mundoq
            bilkulliy olg‘on mahalda bizning boqib turmog‘imiz munosib
            ko‘runmadi, chun muncha elchilar va arzadoshtlar yiborib bizni
            tiladilar, alarning kelib mulozamat qilmoqlarida taraddud kamroq
            qoldi. Bori beklar va sohib ra’y kishilar bila mashvarat qilib,
            so‘zni munga qo‘yuldukim, cherik otlanilg‘ay, bu arg‘un beklari
            qotilg‘ondin so‘ng Xuroson ustiga yurumakni yo har maslahat bo‘lsa,
            bularning saloh va savobdidi bila qaror berilg‘ay. Bu azimat bila
            Qandahor sari mutavajjih bo‘lduk. Habiba Sultonbegimkim, ani yanga
            der erdim, nechukkim mazkur bo‘ldi, qizi Ma’suma Sultonbegimni
            Hirida muqarrar bo‘lg‘on yo‘sunluq olib keldi. (207 b) G‘aznida
            muloqot kilduk. Xisrav ko‘kaldosh va Sultonquli chinoq va Gadoyi
            Bilol Hiridin qochib Ibni Husayn mirzoning qoshig‘a borib edilar.
            Andin Abulmuhsin mirzo qoshig‘a borurlar. Anda ham tura olmay,
            bizning qoshimizg‘a alar bila keldilar. Kalotg‘a etganda qalin
            Hinduston savdogarikim, Kalotg‘a savdo qilg‘ali kelgan ekandurlar,
            qocha olmadilar, cherik eli alar ustig‘a-o‘q etib bordi. Aksar barin
            bo‘ldilarkim, mundoq yog‘iyliq mahalda yog‘iy viloyatig‘a
            keladurganni talamoq kerak, men rizo bo‘lmadim. Dedimkim,
            savdogarning ne gunohi bor, mundoq juz’iy-juz’iy foydadin Tengri
            rizosini aroda ko‘rub kechsaq muning muqobalasida kulliy-kulliy
            favoid Tengri taolo ro‘zi kilg‘usidur. Nechukkim, ushbu necha kunda
            G‘iljini chopa otlang‘onda Mahmand afg‘oniy qo‘y va mol va ahlu
            ayoli bila cherikning bir yig‘ochida ekanda aksar ani chopmoqqa
            barin bo‘ldungiz, ushbuni mulohaza qilib men rizo bo‘lmadim.
            Tonglasig‘a-o‘q Tengri taolo yog‘iy afg‘oniyning molidinkim,
            yog‘iykim G‘ilji bo‘lg‘ay, oncha cherik eliga ro‘zi qildikim, hech
            chopqunda muncha qo‘y tushmabtur edi. Kalottin o‘tub tushub, bu
            savdogarlardin peshkash rasmi bila biror nima olildi. Mirzoxonnikim,
            Kobulni olg‘ondin so‘ngra Xuroson sari ruxsat berilib edi, yana
            Abdurrazzoq mirzokim, biz Xurosondin (208 a) chiqqonda anda qolib
            edi, Kalottin o‘tganda bu ikki mirzo Kandahordin qochib keldilar.
            Bihar mirzoning nabirasi Jahongir mirzoning o‘g‘li Pirmuhammad
            mirzo, bu Pirmuhammad mirzoning onasi mirzolar bila kelib mulozamat
            qildi. Shohbek bila Muqimg‘a kishilar va xatlar yiborildikim,
            sizlarning so‘zungiz bila munda kelduq o‘zbakdek yot yog‘iy
            Xurosonni oldi, keling! Ne tavrkim, saloxi davlat bo‘lsa sizlarning
            ittifoq va savobdiydingiz bila karor berali. Xat bitimokdin va bizni
            tilamokdin munkir bo‘lub rustoiyona va durusht javoblar yibordilar.
            Ul rustoqliklardin biri bu edikim, Shohbek manga bitilgan xatining
            orqasida beklar beklarga, balki ulug‘roq martabaliq beklar kichikrak
            chargalik beklarga muhobosar erda kog‘azning o‘rtasida muhr bosib
            yiboribtur. Agar mundoq rustoiyona harakotlar qilmasa edi va bu nav’
            durusht javoblar yibormasa edi, ish munga etmas edi. Nechukkim:
            Siteza ba joe rasonad suxan, Ki vayron kunad xonadoni ko‘han. Ushbu
            sitezalaridin va rustoiliklaridin edikim, xonumonlarini va
            o‘ttuz-kirq yil qozg‘onlarini barbod berdilar. Shaxri safo
            navohisida erkanda bir kun o‘rdu ichida g‘alat g‘avg‘oe tushti.
            Borcha cherik eli yarog‘lanib otlandilar, men g‘usl va tahoratga
            mashg‘ul edim. (208 b) Beklar g‘alaba iztiroblar qildilar, forig‘
            bo‘lub otlandim. Chun g‘avg‘o g‘alat edi, bir zamondin so‘ng
            bosildi. Andin ko‘ch-barko‘ch yurub kelib Guzarg‘a tushtuq munda ham
            bir necha so‘zlashmoq tarxini solduq parvo qilmay inod va sarkashlik
            maqomida-o‘q edilar. Er-suvni bilur davlatxohlar arz qildilarkim,
            Kandihorga kelur rudlarning boshi Bobo Hasan Abdol va Xalishak
            tarafidur. Ul yuzga o‘tub Kandahorg‘a kelur ro‘dlarni tamom yikmoq
            kerak. So‘zni munga ko‘yub, saboxi jibalanib, barong‘or, javong‘or,
            yasol yasab, Xalishak ko‘chuldi, Shohbek va Muqim Qandahor tog‘ining
            men tosh imorat krzdurg‘on tumshug‘ining olida shomiyona tikib
            o‘lturub edilar. Muqimning kishisi tezlik qilib yig‘och orasida
            yakinroq keldilar. To‘fon arg‘unkim, Shahri Safo navohisida ekanda
            qochib kelib edi, yolg‘uz arg‘unlarning yasoli sariroq sig‘inibtur.
            Ishkullo degan etti-sekkiz kishi bila ayrilib tezrak ilgarrak kelur.
            To‘fon arg‘un yolg‘uz borib ro‘baro‘ bo‘lub, qilich olishib, otdin
            yiqib, boshini kesib, men Sangi Lahshak to‘g‘risidin o‘tganda
            kelturdi, shugun tuttuq. Chun bu er mahallot va yig‘och orasi edi,
            mundoq urushmoqni saloh ko‘rmay, domana bila o‘tub, Xalishakning
            olida rudning Kandahor tarafidag‘i (209 a) o‘langda yurt ta’yin
            qilib tushadur edukkim, Sherquli qaravul ildam kelib, arz qildikim,
            yog‘iy yasob etishti. Kalottin o‘tgali cherik eli xeyli ochliq,
            tanqislik tortib edi. Xalishak navohisig‘a kelgach, yuqqori-quyi
            qo‘y va o‘y va oshliq va somon jihatidin cherik elining ko‘pragi
            butrab tarqab edi. Cherikning yig‘ilurig‘a boqmay chopa otlanildi.
            Bizning nekim bo‘lg‘on kishimiz ikki mingga yovushqay edi, munda
            tushar mahalda, nechukkim mazkur bo‘ldi, yuqqori-quyi cherik elidin
            xeyli kishi borib edi, urush vaqti alar qo‘shula olmadilar. Urushta
            hozir kishimiz ming chog‘liq bo‘lg‘ay edi. Agarchi kishimiz oz edi,
            vale xeyli yaxshi tuzuk va mazbut yasol ta’biya va tartib qilib
            edim. Hech mahal oncha tartib va nasaq bila yasamaydur edim. Xossa
            tobindakim tamom ilikidin ish kelur yigitlarni ayrilib edi, tamom
            o‘n-o‘n va ellik-ellik bitilib, bitilib, o‘n ulug‘i va ellik ulug‘i
            ta’yin etib edim. Har o‘n va har ellik o‘ng qo‘lda va so‘l qo‘lda
            turar erlarini bilib, urush chog‘i qilur ishlarini ma’lum qilib,
            hozir va nozir edilar. Burong‘or, javong‘or va o‘ng ko‘l va so‘l
            ko‘l, o‘ng yon va so‘l yon, o‘ng va so‘l chopa otlang‘och bekulfat
            yasamoq va beminnat tavochi cherik eli erlik eri bila-o‘q mutavajjih
            (209 b) bo‘ldilar. Agarchi barong‘or va o‘ng qo‘l va o‘ng yon va
            o‘ng bir ma’nisi bor, vale alfoz tag‘yiri bila tashhis muxtalif
            maoniyg‘a men itloq qildim. Nechukkim, maymana va maysarakim,
            burong‘or va javong‘or derlar, yasolda kalbningkim, g‘ul derlar,
            dohili emas. Munda bu nav’ yasolni o‘shul sarofate bila barong‘or va
            javong‘or deyildi. YAna g‘ulkim, boshqa yasoldur, muning yamin va
            yasorini imtiyoz uchun o‘ng ko‘l, so‘l qo‘l bitildi. Yana g‘uldakim,
            xossa tobindur, muning yamin va yasorini o‘ng yon va so‘l yon
            aytildi. Yana xossa tobindakim, bo‘y tengidur, turkiy lafzida
            mujarradni ham bo‘y derlar, munda ul bo‘y murod emasdur, yaqini
            murodtur, muning yamin va yasorini o‘ng va so‘l otaldi. Barong‘or:
            Mirzoxon, Shirim tag‘oyi, Yorak tag‘oyi og‘a-inilari bila, Chalma
            mo‘g‘ul, Ayyubbeq Muhammadbeq Ibrohimbeq Ali Sayyid mo‘g‘ul
            mo‘g‘ullari bila, Sulton Ali chuhra, Xudobaxsh va Abulhasan
            og‘a-inilari bila. Javongor: Abdurrazzoq mirzo, Qosimbeq
            Tengriberdi, Qanbar Ali, Ahmad elchi Bo‘g‘a, G‘o‘ri barlos, Sayyid
            Husayn Akbar, Mirshoh qavchin. Irovul: Nosir mirzo, Sayyid Qosim
            eshik oka, Muhib Ali ko‘rchi, Bobo o‘g‘li Olloveran turkman,
            SHerquli qaravul mo‘g‘ul og‘a-inisi bila, Muhammad Ali. G‘ulda,
            mening o‘ng ko‘limda Qosim ko‘kaldosh, Sulton Muhammad do‘ldoy, Shoh
            Mahmud parvonachi, Qul Boyazid bakovul, (210 a) Kamol sharbatchi;
            so‘l ko‘lumda: Xoja Muhammad Ali, Do‘st Nosir, Mirim Nosir, Bobo
            Sherzod, Xonkuli, Vali xizonachi, Qutluqqadam qoravul, Maqsud
            suvchi, Bobo Shayh g‘ulda tamom ichkilar edi, ulug‘ beklardin kishi
            yo‘q edi. Bu mazkur bo‘lg‘onlardin hanuz hech kim beklik
            martabasig‘a etmaydur edi. Bu bo‘yda bitilgan Sherbek, Hotam
            ko‘rbegi, Kepak Qulbobo, Abulhasan ko‘rchi, mo‘g‘ullardin Urus, Ali
            Sayyid, Darvesh Ali Sayyid, Xushkeldi chalma, Do‘stkeldi chalma
            tog‘chi va Amochi Mediniy, turkmanlardin Mansur va Rustam Ali
            og‘a-inisi bila, Shohnazar Suyunduq. G‘anim kishisi ikki bo‘lak
            bo‘ldi: bir bo‘lak Shoh Shujo’ arg‘unkim, Shohbekga mashhurdur.
            Mundin so‘ng Shohbek-o‘q bitilgusidur; yana bir bo‘lak inisi Muqim.
            Bu arg‘unlarning qarosini olti-etti ming chenarlar edi, to‘rt-besh
            ming yarog‘liq kishisida xud hech so‘z yo‘q edi, kim bor edi. G‘ul
            bila va burong‘or bila o‘zi ro‘baro‘ bo‘ldi. Muqim javong‘or bila
            ro‘baro‘ bo‘ldi. Muqimning cherigi og‘asining cherigidin juz’e
            kamroq bo‘lg‘ay edi. Bizning javong‘org‘akim Qosimbek va hamrohlari
            bo‘lg‘aylar, mahkam zo‘r keldi. Urush vaqtig‘acha ikki-uch kishi
            Qosimbekdin kelib ko‘mak tiladi. Chun olimizda bizning g‘animimiz
            ham zo‘r edi, kishi ayira olmaduq G‘anim tarafig‘a bedarang
            mutavajjih bo‘lduk. O‘q kela boshlag‘on fursatta (210 b) bir dast
            bizning irovulimizni urub yondurub g‘ulg‘a tiktilar. O‘q quyubkim,
            yuruduq andak fursat o‘q qo‘yub, to‘xtag‘ondek kildilar. O‘trumda
            bir kishi elni chaqirib, ottin tushub o‘q qo‘yar xayol qildi, biz
            betavaqquf yurub kelganimiz bila bo‘ldura olmadi, otlanib yuruy
            berdi. Bu yayoq tushgan Shohbek o‘zi ekandur. Urush asnosida Piribek
            turkman to‘rt-besh og‘a-inisi bila dastorlarin olib, yog‘iydin yuz
            evurub bizga kirdilar. Bu Piribek ul turkmanlardindurkim, Shoh
            Ismoil Boyandur salotinig‘a musallit bo‘lub, Iroq mamolikig‘a
            mutasarrif bo‘lg‘onda Abdulboqiy mirzo va Murodbek Boyandur boshliq
            turkman beklari bila kelib edilar. Burong‘orimizni yog‘iy burunroq
            olib tebradi. Burong‘orimizning uchi men yasag‘on bog‘ka sanchilib
            bordi. Javong‘orimiz Bobo Hasan Abdoldin xeyli quyiroq uluq ahmil
            ariqlarg‘a etib bordi. Bizning javong‘orning o‘trusida Muqim edi —
            tavobi’ va lavohiki bila. Javong‘or kishisi g‘animi Muqimg‘a boqa
            asru oz edi. Tengri rost kelturdi, Kandahor va kentlarig‘a borur
            uch-to‘rt ulug‘ axmil ariqlar bizning javong‘or bila g‘anim orasida
            voqi’ bo‘ldi. Guzar boshini tutub, o‘tgali qo‘ymadilar. Javong‘or
            kishisi bovujudi ozliq yaxshilar to‘xtab oyoq berkitti. (211 a)
            Arg‘unlar tarafidin halvochi tarxon suv ichida Kanbar Ali va
            Tengriberdi bila chopqulashtilar, Qanbar Ali yaraliq bo‘ldi.
            Qosimbekning peshonasig‘a o‘q tegdi. G‘o‘ri barlosning qoshining
            ustiga o‘q tegdi. Qochorining ustida chikti. Ushbu fursatta
            yog‘iy-ni krchurub, bu arikdardin Murg‘on tog‘ining tumshug‘i sari
            o‘ttuk. Ariklardin o‘tar fursatta bir bo‘z to‘pchoq otliq kishi tog‘
            domanasida ul sori bu sori bormokka mutaraddid bo‘lub, oxir bir sori
            boka tebradi. Shohbekka o‘xshattim. G‘olibo Shohbek ekandur.
            Yog‘iyni bosqoch, tamomi cherik kishi tushurmokqa va yog‘iyni
            quvlamoqqa bordilar. Mening bila sanog‘liq o‘n bir kishi qolib edi.
            Ul o‘n bir kishidin durusti Abdullo kitobdor edi. Muqim hanuz turub
            urushadur edi. Kishimizning ozig‘a bokmay, Tengriga tavakkul qilib,
            naqoralarni qokib, g‘anim sori boqib yuruduk. Ko‘pu ozga Tengridur
            berguchi, Bu dargoda yo‘ktpur kishining kuchi. «Kam min fiatin
            qalilatin g‘alabat fiatan kasiratan biiznilloh». Naqora unini
            eshitib, bizning mutavajjih bo‘lg‘onimizni bilib, qaror tariqin
            unutub, firor yo‘lin tutti. Tengri rost kelturub, yog‘iyni qochurub,
            Kandahor sori yurub, Farruhzodbekning chahorbog‘ig‘akim, bu tarixta
            andin asari qolmaydur, (211 b) kelib tushtuk. Shohbek va Muqimkim
            qochtilar, Kandahor qal’asig‘a kira olmadilar. Shohbek Shol va
            Mastung sori chiqti. Muqim Zamini Dovar tarafi bordi. Qo‘rg‘on
            berkitguncha kishi qo‘ymaydur edi. Qulibek arg‘unning og‘a-inisidin
            Ahmad Ali tarxon va ba’zilarkim, manga ixlos va akidalari ma’lum
            bo‘lub edi, qo‘rg‘onda edilar, so‘zlashib, og‘a-inilarining jonig‘a
            amon tiladilar. Mazkur bo‘lg‘onlar inoyat bila mashmul bo‘lub,
            qilg‘on istid’olari mabzul bo‘ldi. Qo‘rg‘onning Moshur darvozasini
            ochtilar, elning boshsizlig‘ini mulohaza qilib, o‘zga darvozalarni
            ochilmadi. Ushbu ochilg‘on darvozada Shirimbekni va Yorakbekni
            ta’yin qilildi. O‘zum bir necha ichkilar bila kirib, boshsiz elni
            otqulab, siyosat uchun bir-ikki kishini xam buyurdumkim,
            o‘lturdilar. Avval Muqimning xazinasig‘a ettimkim, Tosh qo‘rg‘onda
            edi. Abdurrazzoq Mirzo mendin ilgarrak kelib tushub ekandur.
            Abdurrazzoq mirzog‘a biror nima xazinadin inoyat qilib, bu
            xazinaning ustiga Do‘st Nosirbekni va Qul Boyazid bakovulni va
            baxshilardin Muhammad baxshini ta’yin qildim. Mundin o‘tub arkka
            bordim. Shohbekning xazinasining ustiga Xoja Muhammad Alini va Shoh
            Mahmudni va baxshilardin Tag‘oyi Shoh baxshini muqarrar qilindi.
            Mirxon degan Zunnunning devonining uyiga Mirim Nosirni va Maqsud
            suvchini yiborildi. Nosir mirzog‘a tutturuldi. Mirzoxong‘a Shayx
            Abusa’id tarxonni tutturuldi. (212 a) Ul viloyatlarda mundoq qalin
            oq yormoqni hargiz ko‘rungan emas edi. Balki muncha yormoq ko‘rgan
            kishidin ham eshitilgan emas edi. Ul kechasi arkta-o‘q bo‘ldum.
            Shohbekning Sunbul qulini tutub keturdilar. Avval mazdalda agarchi
            mahrami edi, oncha rioyat topmaydur edi. Birovga topshurdim, yaxshi
            ehtiyot qilmay qochurubtur. Tonglasi Farruhzodning
            chahorbog‘ig‘akim, o‘rdu anda edi, keldim. Qandahor viloyatini Nosir
            mirzog‘a berdim. Xizonalarni zabt qilib, yuklab chiqar mahalda,
            arktag‘i xizonadin bir kator teva yuki oq tanga Nosir mirzo olib
            qolibtur. Ani tilamay, Nosir mirzog‘a-o‘q inoyat kildim. Andin
            ko‘chub Qushxona o‘langiga tushuldi. O‘rduni ko‘churub, o‘zum sayr
            qilib, kechrak o‘rdug‘a keldim. Burung‘i o‘rdu emas, tanig‘usiz
            o‘rdue bo‘lubtur: yaxshi tupchoq otlar va kator-kator nar va moya
            tevalar va xachirlar va kumosh raxtliq har zinliq moyalar va
            sakarlot va mahmal chodirlar va shomiyo-nalar va har uyda
            harvor-harvor sanduqlar. Bu ikki og‘a-inining jihatini boshqa-boshqa
            xazina qililib edi. Har xazinada sanduq-sanduq va tang-tang raxtlar
            va ortmoq¬ortmoq va qop-qop oq tangalar, har kimning o‘tog‘ida va
            chodirida xar jins o‘ljadin bisyor edi, qo‘y ham bisyor edi, ko‘yg‘a
            chandon ham parvo (212 b) kilmadilar. Qosimbekka Kalotning
            ichidagilarnikim, Muqimning navkarlari anda edi, boshlig‘i Ko‘ch
            arg‘un va Tojiddin Mahmud edi, mol va jixrtlari bila inoyat kildim.
            Qosimbek chun xisob bilur kishi edi, Kandahor navohisida ko‘p
            turarimizni saloh ko‘rmay, ayta-ayta muhassilliqlari bila
            ko‘chturdi. Nechukkim mazkur bo‘ldi, Kandahorni Nosir mirzog‘a
            inoyat qilib, Nosir mirzog‘a rux sat berib, Kobul azimati qilildi.
            Qandahor navohisida xizona ulashgucha fursat bo‘lmadi, Qorabog‘da
            to‘rt-besh kun turub, xazinani ulashildi. Sanamog‘ning ishkoli bor
            edi, tarozu bila tortilib ulashildi. Bek va bekot, navkar va tobin
            harvor-harvor va qop-qop oq tangani vajh ulufalarig‘a yuklab,
            ko‘tarib eltarlar edi. Qalin o‘lja va mol, ulug‘ obro‘ va nomus bila
            Kobulg‘a kelildi. Sulton Ahmad mirzoning qizi Ma’suma
            Sultonbegimningkim, Xurosondin tilab kelturub edim, ushbu kelganimda
            akd kildim. Olti-etti kundin so‘ng Nosir mirzoning navkarlaridin bir
            kishi Shayboqxon kelib Qandahorning qabag‘onining xabarini kelturdi.
            Burun mazkur bo‘lub edikim, Muqim Zamini Dovar tarafi qochti, borib
            Shayboqxonni ko‘rar, SHohbekdin ham mutavotir kishilar borur.
            Bularning ig‘vo va angizidin (213 a) SHayboqxon Hiridin tog‘ yo‘li
            bila meni Qandahorda xayol qilib, Qandahor ustiga ilg‘ar, ushmuni
            mulohaza qilib, Qosimbek tajribaliq kishi muhassilliqlar bila
            Qandahordin bizni ko‘churdi. Harchi dar oina javon binad, Pir dar
            xishti puxta on binad. Kelib Nosir mirzoni Qandahorda muhosara
            qilur. Bu xabar kelgach, beklarni tilab mashvarat qilildi. Bu
            so‘zlar orag‘a tushtikim, o‘zbak va Shayboqxondek yot el va qari
            dushman jami’ Temurbekning avlodining iligidagi viloyatka mutasarrif
            bo‘ldilar. Turk va chig‘atoydin har go‘sha va kanorda ham kim qolib
            edilar, ba’zi rag‘bat bila, ba’zi qahr bila o‘zbakka payvasta
            bo‘ldilar. Bir men Kobulda qolib edim. Dushman bisyor qaviy, biz
            ko‘p zaif, ne maslahat qilmoqqa ehtimol, ne muqovamat qilmoqqa
            majol. Muncha quvvat va qudrat. O‘zumizga bir er fikrini
            qilg‘ulukdur va bu miqdor furja va fursatta qaviy dushmandin
            yiroqrokq ayrilg‘uluktur, yo Badaxshon jonibi, yo Hinduston sori
            jazm qilmoq kerak. Bu ikki tarafdin bir tarafg‘a bormoqni jazm
            qilmoq kerak. Qosimbek va Shirimbek tavobii bila Badaxshon bormoqqa
            barin edilar. Ul fursatta Badaxshonda bosh ko‘targanlar
            badaxshoniylardin Muborakshoh va Zubayr edi. Yana Jahongir turkman
            va Muhammad qo‘rchi edi, Nosir mirzoni chiqarib edilar, o‘zbakka
            (213 b) ham kirmaydurlar edi. Men va ba’zi ichki beklar Hinduston
            tarafi bormoqni tarjih qilib, Lamg‘ong‘a mutavajjih bo‘lduk.
            Qandahor fatxidin so‘ng Qalot va Tarnuk viloyatini Abdurrazzoq
            mirzog‘a inoyat qilib, Abdurazzoq mirzoni Qalotda qo‘yulub edi.
            O‘zbak Qandahorni kelib qabag‘och, Abdurazzoq mirzo Qalotta tura
            olmay Qalotni solib chiqti. Biz Kobuldin ko‘chgan fursatta keldi.
            Kobulda Abdurrazzoq mirzoni qo‘yuldi. Badaxshonda chun podshoh va
            podshohzodalardin kishi yo‘q edi, Shohbegimning munosobati bila yo
            savobdiydi bila Mirzoxon Badaxshon jonibig‘a mayl qildi. Mirzoxong‘a
            Badaxshon sori ruxsat berildi. Shohbegim ham Mirzoxon bila
            mutavajjih bo‘ldilar. Mening xolam Mehr Nigorxonim ham Badaxshon
            bormoq bo‘ldilar. Mening bila bo‘lmog‘larining munosabati ko‘prak
            edi, tuqqonlari edim, har necha man’ qilildi, mamnu’ bo‘lmadilar.
            Ular ham tebradilar. Jumodiulavval oyi Kobuldin Hinduston azimati
            bila ko‘chuldi. Xud Kobul bila yurub Surx rabot bila Quruqsoyg‘a
            enildi. Kobul bila Lamg‘on orasidag‘i afg‘onlar amonlikta ham duzd
            va duzd afshordurlar, mundoq vaqoyi’ni xud tilab topa olmaslar. Meni
            Kobulni tashlab Hindustong‘a boradur deb, bir yomonliqlari o‘n
            bo‘ldi, yaxshilari ham yomonlikka evruldi. (214 a) Anga ettikim,
            Jigdalikdin ko‘chgan sabohi oralikdag‘i (misli xizr xayl, xirilji va
            xugiyon) afg‘onlari Jigdalik ko‘talini to‘smak xayol qilib shimol
            tarafidag‘i tog‘qa yasob kelib, dabllar cholib, qilichlar o‘ynab —
            tikka qila boshladilar. Otlang‘on bila buyurdumkim, cherik eli
            to‘shluq-to‘shidin toqqa yurugaylar. Cherik eli har ko‘l va har
            qongsor bila chopqon bila mutavajjih bo‘ldilar. Afg‘onlar bir zamon
            to‘xtab, bir o‘q ham ko‘ya olmadilar, qocha berdilar. Afg‘onlarni
            qavlab toqqa chiqtim, bir afg‘on kuyi yonimdin yonlab, qochib
            boradur, qo‘lig‘a o‘qladim. Bu tekkan afg‘onni, yana bir necha
            afg‘onni tutub kelturdilar. Siyosat uchun ba’zisini sixqa
            o‘lturg‘uzuldi. Ningnahor tumaniga Odinapur qo‘rg‘onining olig‘a
            tushuldi. Burunroqdin durandishlik qilib, hech bir yurt fikrini
            qililmaydur edi. Ne bormoqqa ere muqarrar, ne turmoqqa yurte
            muayyan, yuqqori-quyi yana bir xabar olg‘uncha yurt toza qilib
            ko‘chulur edi. Kech kuz edi. SHholini tuzlarda aksar ko‘tarib
            edilar. Er bilur kishilar arzga tegurdilarkim, Alishang tumanining
            rudi yuqqori mil kanori sholini qalin ekarlar. Cherikka qishliy
            oshliq ehtimoli borkim, andin hosil bo‘lg‘ay. Ningnahor julg‘asidin
            otlanib, ildam kelib, Soygildin o‘tub, Puroyin dara (214 6) sig‘acha
            borildi, qalin sholi cherik eli oldilar. SHolizorlari tog‘ning
            tubida edi, eli qochib chiqti. Bir necha kofir qatlg‘a bordi.
            Puroyin darasining tumshug‘idin bir necha yigitni sarko‘bka
            chiqorilib edi, yonar mahalda kofirlar tog‘ ustiga ildam kelib o‘k,
            qo‘ydilar. Qosimbekning kuyovi Puroyinni etib, boltu bila chopib
            olur mahalda, yana yigitlar yonib zo‘rlab qochurub, Puroyinni ayirib
            oldilar. Kufforning sholizorida bir kecha qo‘nub, qalin oshliq olib
            o‘rdug‘a kelildi. Ushbu ayyomda Mandirovar tumani navoxisida
            Muqimning kizi Moxchuchuknikim, xolo bu tarixda Shoh Hasanning
            nikohidadur, Qosim ko‘kaldoshqa aqd qilildi. Chun Hinduston jonibi
            bormoq salohi topilmadi. Mullo Boboyi Pashog‘ariyni bir necha
            yigitlar bila Kobulg‘a yiborildi. Mandirovar navohisidin ko‘chub,
            Atar va Sevag‘a kelduk. Bir necha kun ul navohida o‘lturuldi.
            Atardin Kunar va Nurgilni borib sayr qildim, Kunardin jolag‘a
            o‘lturub o‘rdug‘a keldim. Andin burun jolag‘a o‘lturg‘on emas edim.
            Xeyli xush yoqti, mundin so‘ng jola shoe’ bo‘ldi. Ushbu ayyomda
            Mullo Mirak Farqatiy Nosir mirzo qoshidin keldi. Shayboqhon
            Kandahorning tosh qo‘rg‘onini olib, arkini ola olmay yong‘onini va
            Shayboqxon yong‘onidin so‘ng ba’zi jihatlardin Nosir mirzo
            Kandahorni solib, (215 a) G‘aznig‘a kelganining xabarini mashruh arz
            qildi. Bir necha kundin so‘ng Shayboqxon Kandahor ustig‘a
            g‘ofillikta kelur, tosh qo‘rg‘onni berkita olmaslar, qo‘yarlar,
            arkning girdida necha erda naqb solurlar, necha qatla urush
            keltururlar. Nosir mirzoning bo‘ynug‘a o‘q tegar, olayovushqon
            ekandurlar. Ushmundoq iztiror holatida Xoja Muhammad Amin, Xoja
            Do‘st Xovand, Muhammad Ali piyoda, Shomiy qo‘rg‘ondin tashlab
            chiqarlar. Qo‘rg‘on eli ma’yus bo‘lub oldurur mahalda Shayboqxon
            sulh so‘zini orag‘a solib, Qandahor ustidin qo‘par. Qo‘pmog‘ining
            jihati bu bo‘lurkim, Qandahor ustiga kelurda haramlarini Neratuga
            yiborib ekandur, Neratuda bir kishi bosh ko‘tarib, qo‘rg‘ong‘a
            mutasarrif bo‘lur, bu jihatdin sulhguna qilib yonar. Bir necha
            kundin so‘ng, bovujudkim, qish o‘rtasi edi, Bodipech yo‘li bila
            Kobulg‘a kelduk. Bodipechning ustida bir toshda buyurdimkim, bu
            kelur va borurning tarixini qozg‘aylar. Hofiz Mirak bitidi, Ustod
            Shoh Muhammad sangtaroshliq qildi. Shitob uchun obodon qozilmadi.
            G‘aznini Nosir mirzog‘a inoyat qildim. Abdurrazzoq mirzog‘a
            Ningnahor tumani va Mandirovar va Darayi Nur va Kunar va Nurgilni
            berildi. Ushbu tarixkacha Temurbekning avlodini bovujudi saltanat
            mirzo derlar edi, ushbu navbat buyurdumkim, meni podshoh degaylar.
            Ushbu yilning oxirida seshanba kechasi zilka’da oyi (215 b) ning
            to‘rtida oftob xut bur-jida edi, Kobulning arkida Humoyun mutavallid
            bo‘ldi. Tarixi valodatini Mavlono Sayidiy shoir «Sulton Humoyunxon»
            topib edi. Kobul shoirchalaridin birov, «Shohi Feruz qadr» topib
            edi, uch-to‘rt kundan so‘ng Humoyun ismi bila mavsum bo‘ldi.
            Humoyunning valodatidin besh-olti kundin so‘ng CHorboqqa chiqib,
            Humoyunning valodatining to‘yi bo‘ldi. Bek va bekot ulug‘-kichik
            sochiq kelturdilar, qalin oq tanga to‘kuldi, ondin burun oncha qalin
            oq yormoqni bir erda ko‘rulmaydur edi, xeyli yaxshi to‘y bo‘ldi.
            Vakon’n sanayi arbaa ashara va tis’a mia* (To‘qquz yuz o‘n
            to‘rtinchi (1508—1509) yil voqealari) Bu yoz Muqur navohisida
            Mahmand afg‘onning bir bo‘lagini chopildi. Chopqundin kelib
            tushgandin necha kundin keyin Ko‘chbek va Faqir Ali Karimdod va Bobo
            chuhra qochar xayoli qilibturlar. Xabar topib, kishi yiborildi.
            Istarg‘achning ayog‘idin olib keldilar. Jahongir mirzoning tirigida
            xam bulardin ba’zi yaramas so‘zlar arzg‘a etib edi, buyurdumkim,
            barchani bozor boshida yasoqqa etkurgaylar. Darvozag‘a eltib, ip
            olib osar mahalda Xalifani Qosimbek yiborib, mubolag‘alar bila
            gunohlarini tiladi. Bekning xotiri jihatidin qonlarin bag‘ishladim,
            zindonga buyurdumkim, solg‘aylar. Hisoriy Qunduziynikim, (216 a)
            Xisravshoh navkari mo‘g‘ullar ulug‘lari Chalma, Ali Sayyid Shakma,
            Sherquli, Egu Solim, yana Xisravshohning chig‘atoydin rioyat qilg‘on
            navkarlari Sulton Ali chuhra Xudobaxsh boshlig‘, yana turkmandin
            Suyunduq va SHhohnazar boshlig‘ ikki-uch ming o‘bdon yigitlar bu
            muddatda bir-birlari bila so‘zlashib, so‘zni bir erda qo‘yub,
            yomonliq maqomida bo‘lubturlar. Bu mazkur bo‘lg‘onlar Xoja Rivojning
            olida So‘ng Qo‘rg‘on o‘langidin Cholok o‘langigacha o‘lturub edilar.
            Abdurrazzoq mirzo Ningnahordin kelib, Dexi Afg‘onda o‘lturur edi.
            Bir-ikki navbat bularning mundoq tersanganini Muhib Ali ko‘rchi
            Xalifa bila Mullo Bobog‘a aytur, manga ham imoe qildilar. Inong‘udek
            so‘z emas edi, parvo qililmadi. Bir oqshom chorbog‘da devonxonada
            o‘lturub edimkim, kech namozi xuftanda yondin Muso Xoja yana bir
            kishi bila ildam kelib, qulog‘img‘a ayttikim, mo‘g‘ullar taxkiq
            yog‘iyqmoqchi bo‘ldilar. Abdurrazzok, mirzoni o‘zlariga ko‘sharni
            tahqiq bilmaduk. Bularning ham bu oqshom yog‘iyg‘uri jazm emas edi.
            Tag‘oful qilib, bir lahzadin so‘ng xaram sari mutavajjix, bo‘ldum.
            Ul mahalda, haramlar Bog‘i Xilvatda va Bog‘i Yurunchqada o‘ltururlar
            edi, haramg‘a yovuk, etganda churpachuriya va yatish eli yondilar.
            El yong‘ondin (216 b) so‘ng men va Sarvarqul shahr sari yuruduk.
            Xandaq yo‘li bila Ohanin darvozasig‘a etib edimkim, ul tarafdin
            Bozor yo‘li bila Xoja Muhammad Ali keldi, bila kelib men hmmomning
            tokining... Vaqoi’i sanayi xamsa va ishrina va tis’a mia* Dushanba
            kuni, muharram oyining g‘urrasida Chandoval julgasining oyog‘ida
            qattiq zilzila bo‘ldi. Andoqkim, imtidodi yarim soati nujumiyg‘a
            yaqinlashti. Tonglasig‘a bu yurttin ko‘chub, Bajavr qo‘rg‘onig‘a
            zo‘rlamoq doiyasi bila Bajavr qo‘rg‘onining yaqinig‘a tushub,
            Dilazok afg‘oniydin bir mu’tabar kishini Bajavrg‘a yibordukkim,
            Bajavr sultonig‘a va elig‘a nasihat qilg‘aykim, qulluq maqomida
            bo‘lub, qal’ani topshurg‘aylar. Ul jam’i besaodati johil nasihatni
            qabul qilmay, parishon javoblar yibordilar. Farmon bo‘ldukim, cherik
            eli to‘ra va shotu va qo‘rg‘on olmoq asbobi tayyor qilg‘aylar. Bu
            maslahat uchun bir kun o‘shul yurtta o‘lturuldi. Panjshanba kuni,
            muharram oyining to‘rtida buyuruldikim, cherik eli jiba kiyib,
            yarog‘lanib, otlang‘aylar. Javong‘or ilgari yurub, Bajavr
            qo‘rg‘onining yuqqori yonida suv kirishida suvdin o‘tub,
            qo‘rg‘onning shimol tarafida tushg‘ay. G‘ul kishisi (217 a)
            qo‘rg‘onning g‘arbi shimolida suvni kechmay, nohamvor balandliq va
            pastliq erda tushgay. Burong‘or quyig‘i darvozaning g‘arbida
            tushgay. Do‘stbek boshlig‘ javong‘or beklari suvdin o‘tub, tushar
            mahalda qo‘rg‘ondin yuz-yuz ellikcha yayoq chiqib, o‘q qo‘ydilar. Bu
            beklar dag‘i ilgari yurub, otqulashib, yayoqlarni qo‘rg‘ong‘a tiqib,
            fasil tubig‘a etkurdilar. Mullo Abdulmalik Xostiy devonavor ot bila
            fasilning tubig‘a kirib yurur edi. Agar shotu va to‘ra tayyor
            bo‘lub, kun kecha bo‘lmasa edi, o‘shal soat qo‘rg‘on olilur edi.
            Mullo Turk Ali va Tengriberdining navkarlari yog‘iy bila
            chopqulashib, g‘animni olib, boshini kesib kelturdilar. Har
            qaysisig‘a juldu va’da bo‘ldi. Bajavr eli, chun tufangni ko‘rmaydur
            edilar, tufang unidin hech parvoye qilmadilar, balki tufang unini
            eshitgach, tamasxur qilib, muqobalada shani’ harakatlar qilurlar
            edi. shal kuni Ustod Alikuli besh kishini tufang bila otib yiqdi.
            Vali xozin xam ikki kishini tufang bila yikdi. O‘zga tufangandozlar
            ham tufang otmoqta bisyor jalodat ko‘rsatib yaxshilar ottilar.
            Qalqondin, jibadin, govsardin o‘tkara-o‘tkara, yiqita-yiqita
            ottilar. Oqshomg‘acha shoyadkim, etti sekkiz-o‘n bajavriy tufang
            (217 b) bila yiqildi. Andin so‘ngra, andoq bo‘ldikim, tufangning
            zarbidin bosh chiqara olmaslar edi. Farmon bo‘ldikim, oqshom
            bo‘lubtur, cherik asbobni tayyor qilib, sahar qo‘rg‘ong‘a
            yopushsunlar. Odina kuni, muharram oyining beshida farz vaqtida
            farmon bo‘ldukim, urush naqorasi chalib, har qaysi erlik-eridin
            yurub, qo‘rg‘ong‘a yopishqaylar. Javong‘or bila g‘ul o‘z
            buljorlaridin yakdast to‘ra kiyurub, shotu qo‘yub yopishtilar.
            Xalifa SHoh Hasan arg‘un va Ahmad Yusuf boshliq tamom g‘ulning so‘l
            ko‘lig‘a farmon bo‘ldikim, javong‘org‘a ko‘mak bo‘lg‘aylar.
            Qo‘rg‘onning sharqi-shimoliy burjining tubig‘a Do‘stbek kishisi
            kirib, qazmoq-yiqmoqqa mashg‘ul bo‘ldilar. Ustod Aliquli ham anda
            edi, ul kun xam yaxshilar tufang otti, ikki qatla farangi otti. Vali
            xozin ham bir kishini tufang bila yikti. G‘ulning so‘l ko‘lidin
            Malik Ali Qutbiy shotug‘a burun chiqib, muddate harb va zarbqa
            mashg‘ul edi, g‘ul buljorida Muhammad Ali jang-jang va inisi Navro‘z
            har qaysisi biror shotug‘a chiqib nayza va qilich tegurdilar. Yana
            bir shotug‘a Bobo yasavul chiqib, boltu bila qo‘rg‘onning tomini
            yiqmoq va buzmoqqa mashg‘ul edi, aksar yigitlar anda yaxshi yurub,
            qalin shiba (218 a) urub, g‘animni bosh chiqarg‘ali qo‘ymadilar.
            Yana ba’zi yigitlar yog‘iyning harb va zarbidin hech parvoy qilmay,
            o‘qi bila toshini zarra ko‘zga ilmay, qo‘rg‘on teshmak bila buzmoqqa
            mashg‘ul va mash’uf edilar. Chosht bor edikim, sharqi-shimoliy
            burjkim, Do‘stbekning kishisi qozadur edi, teshilib, Do‘stbekning
            kishisi g‘animni qochurub, burj ustig‘a chiqtilar. O‘shal zamon g‘ul
            kishisi xam shotudin k,al’ag‘a chiktilar, g‘uldin ul qo‘rg‘ong‘a
            chik,ti. Tengri taoloning lutfu inoyati bila mundoq mazbut va
            mustahkam qo‘rg‘on ikki-uch soati nujumiyda fath bo‘ldi.
            Yigit-yalang ulcha imkoni jid va ehtimom edi, zohir ettilar va
            bahodurluq oti va nek nom hosil ayladilar. Bajavr eli chun bog‘iy
            edilar, islom eli bila yog‘iy edilar, bovujudi bog‘iy va dushmanliq
            kuffor rusumi bu el ichida shoyi’ edi va islom oyini ul xayl arasida
            zoyi’ bo‘lub, qatli omg‘a borib, ahl va ayollari tamom asir bo‘ldi.
            Taxminan uch mingdin ko‘prak kishi qatlg‘a borubtur. Chun sharq sari
            urush tushmaydur edi, ozroqcha kishi sharq tarafidin qochib
            chiqtilar. Qo‘rg‘on fath bo‘lg‘ondin so‘ng, kirib qo‘rg‘onni sayr
            qilildi. Tomlarda va uy va ko‘chalarda va ko‘ylarda benihoyat o‘luk
            yotib edi, o‘tguvchi-ketguvchi o‘luklarning ustidin ubur va murur
            qilurlar edi. Sayrdin yonib, sultonlari (218 b) ning uyida o‘lturub,
            Bajavr viloyatini Xoja Kalong‘a inoyat kilduk. Ko‘mak uchun o‘bdon
            yigitlardin qalin kishi ta’iin qilib, namozi shom o‘rdug‘a kelildi.
            Tonglasi ko‘chub, Bajavrning julgasida Boboqaro chashmasig‘a
            tushuldi. Har necha bandikim qolib edi, Xoja Kalonning shafoati bila
            gunohlarin bag‘ishlab, ahl va ayollarini alarg‘a qaytib ruxsat
            berildi. Ba’zi sultonlari va sarkashlarikim, ilikka tushub edi,
            yasoqqa etdi. Sultonlarining boshi bila bir necha bosh bu fath
            xabari bila Kobulg‘a yiborildi. Badaxshon va Qunduz va Balxqa ham
            fatxnomalar bila bosh-lar yiborildi. Shox, Mansur Yusuf Zayikim,
            Yusuf Zayidin kelib edi, bu fatxda va bu qatli omda bor edi, to‘n
            kiydurub, Yusuf Zayiga siyosatlar bila farmonlar bitib, ruxsat
            berildi. Bajavr qo‘rg‘onining muhimmotidin xotirjam qilib, seshanba
            kuni muharram oyining to‘qquzida ko‘chub, biror kuro‘h quyiroq ushbu
            Bajavr julgasida-o‘q tushub, bir balandida kalla manora buyuruldi.
            Chahorshanba kuni, muharram oyining o‘nida sayr qila otlanib, Bajavr
            qal’asig‘a borib, Xoja Kalonning uyida shurb majlisi bo‘ldi. Bajavr
            navohisidag‘i kofirlar bir necha tulunda chog‘irlar kelturdilar.
            Bajavrning chog‘iri va mevasi tamom navohisidag‘i kofiristondin
            kelur. (219 a) Kecha anda bo‘lub, sabohi qo‘rg‘onning burj va
            borusini mulohaza qilib, otlanib, o‘rdug‘a keldim. Tonglasi ko‘chub,
            Xoja Xizr ro‘di yoqasig‘a tushuldi, andin ko‘chub Chandoval ro‘di
            yoqasig‘a tushtuk. Farmon bo‘ldikim, Bajavr qo‘rg‘onig‘a ko‘mak
            bitilgan el beboqiy Bajavrg‘a borg‘aylar. Yakshanba kuni, oyning o‘n
            to‘rtida Xoja Kalong‘a tug‘ inoyat qilib, Bajavr qo‘rg‘onig‘a ruxsat
            berildi. Xoja Kalong‘a ruxsat bergondin bir-ikki kun so‘ng bug‘ina
            qit’a xotirg‘a keldi. Xoja Kalong‘a bitilib yiborildi. Qaroru ahd ba
            yor inchunin nabud maro, Gazid hajru maro kard beqaror oxir. Ba
            ishvahoi zamona chi chora sozad kas, Bajavr kard judo yorro zi yor
            oxir. Chahorshanba kuni, muharram oyining o‘n ettisida Sulton
            Alovuddin Savodiy Sulton Vays Savodiyning muorizi kelib, mulozamat
            qildi. Panjshanba kuni, oyning o‘n sekkizida Bajavr bila Gandoval
            arosidag‘i tog‘ni ovladuk. Bu tog‘ning bug‘u, marali qop-qora
            ranglik bo‘ladur. Quyrug‘u yana bir o‘zgacha rangliq g‘olibo mundin
            quyi Hinduston bug‘u, marali tamom qop-qora bo‘lur. Ushbu kun yana
            bir sariq qush tushti, ul dag‘i qora edi. Ko‘zlari ham qora edi.
            Ushbu kun burgut bir kiyik oldi. Cherik elida oshliq kamroq bo‘lub
            edi, Kahroj darasig‘a (219 b) borib, oshliq olib, Savodka Yusuf Zayi
            afg‘oniyning ustig‘a yurumak azimati bila odina kuni ko‘chub,
            Chandoval suvi bila Bajavr suyining qotilishi bila Panjkura suyining
            oralig‘ig‘a tushuldi. Shoh Mansur Yusuf zayi bir necha xushxo‘r va
            purkayfiyat kamoli kelturub edi. Bir kamolini uch bo‘lub, bir
            hissani men edim, birini Gadoyi tag‘oyi, yana birini Abdullo
            kitobdor: g‘arib guzaro kayfiyat qildi, ul martabadakim, namozi
            shomda beklar yig‘ilg‘onda kengashga chiqa olmadim. Ajab nimadur,
            emdilar o‘shal jins kamolidin birini durust eyilsa, ma’lum emaskim,
            aning yarmicha kayfiyat qilg‘ay. Andin ko‘chub, Kahroj darasining va
            Peshgrom darasining og‘izig‘a yovuq Panjkuraning olig‘a tushuldi.
            Ushbu yurtta ekanda qor o‘shuqtin yog‘di. Bu orada ahyonan qor
            yog‘ar ekandur, el taajjub qildilar. Sulton Vays Savodiyning
            ittifoqi bila cherik maslahati jihatidin Kahroj eliga to‘rt ming
            harvor oshliq tahmil bo‘ldi. Bu oshliq tahsilig‘a Sulton Vaysni
            yiborildi. Rustoyi ko‘hiy el hargiz mundoq taxmillarni tortg‘on
            emaslar. Oshliq bera olmay, buzuldilar. Seshanba kuni, oyning
            yigirma uchida cherikni Hindubekka boshlatib, Panjkurag‘a chopqun
            yiborildi. (220 a) Panjkura tog‘ning o‘rtasidin yuqqorroq voqi’
            bo‘lubtur. Bir ko‘ruhqa yovuq dobon chiqmoq kerak, to Panjkuraning
            kentlariga kishi etgay. El qochib chiqib edilar, bir pora gala
            qoralarini va uylaridin qalin oshliqlarini kelturdilar. Tonglasi
            cherikni Ko‘chbekka boshlatib chopqun yiborildi. Panjshanba kuni,
            oyning yigirma beshida cherik eli oshliq olur maslahati jihatidin,
            Kahrojning darasining ichiga Mondish kentlarig‘a tushuldi.
            Humoyundin so‘ngra Humoyun bila bir tuqqon necha farzand bo‘ldi,
            turmadi. Hindol hanuz tug‘maydur edi. Bu navohilarda ekanda Mohimdin
            xat keldi, bitibdurkim, xohi o‘g‘ul bo‘lsun, xohi qiz, mening baxtu
            toliim — manga bering, men farzandchilay saxlay. Odina kuni, oyning
            yigirma oltisida ushbu yurtta ekanda Hindolni Mohimg‘a berib, xatlar
            bitib, Yusuf Ali rikobdorni Kobulg‘a yiborildi. Ushbu yurtta ekanda,
            Mondish viloyatida daraning o‘rtasida bir balandi ustida ulug‘ sufa
            tosh bila yasaldikim, oq uy peshxonasi bila sig‘di. Bu sufaning
            toshlarini tamom ichkilar va sipohiylar tashidilar. Bu so‘zning
            tafsili budurkim, chun aning bila tuqqonlardin ul zamong‘acha bir
            o‘g‘ulkim bor edi, andin kichiq o‘zga boridin ulug‘ yana uch qiz;
            biri Mehrjon, yana ikkisi kichiklikda turmadilar. Va bir tuqqon
            havasi xeyli bor edi. Ul zamonda Dildor og‘achaning bo‘yi og‘ir edi.
            Men der edimkim, ne bo‘lg‘ay edi, anga bir tuqqon bo‘lsa edi. Hazrat
            volida dedilarkim, agar Dildor og‘acha o‘g‘ul tukea, olib asrasam
            nechukdur? Men dedim: bisyor xo‘btur. G‘olibo zuafo orasida fole
            rasmdurkim, o‘g‘ul bo‘lurmi, yo qiz bo‘lurmu ekin, deb ikki kog‘azda
            birida Ali yo Hasan bitib, yana birida Fotima bitib, ikki kulula
            balchiq ichida qo‘yub, ul balchiqlarni bir ayog‘ suv ichig‘a
            qo‘yarlar. Har kaysi burna ochilsa andin istidlol qilurlar: er
            kelsa, er bo‘lur, qiz kelsa, qiz bo‘lur derlar, fol qildilar, er
            keldi. Chun mujda bo‘ldi, aning yuzidin-o‘q xat bitib yiborduk.
            Necha kundin so‘ngra er o‘g‘ul Tengri karam qildi, xabardin burna
            uch kun tuqqondin so‘ngra onasi olidin xohi va naxohi olib uyimizga
            kelturub saxlabturlar. Chun valodatining xabarini yiborduk. Bhirani
            olg‘onda bu xabar etar, tayammunan va tafa’ulan otini Hindol
            qo‘ydilar. Bu munosabatlardin manga ham inidur va ham farzand. Yusuf
            zayi afg‘onidin Malik Shah Mansur Malik Sulaymon shohning o‘g‘li
            kelib edi. Davlatxohliq (220 6) maqomidada edi, Yusuf zayi ulusining
            maslahatig‘a aning qizini tilalib edi. Bu yurtda xabar keldikim,
            Shoh Mansurning qizi bila Yusuf zayining moli keladur. Namozi shomda
            chog‘ir suhbati bo‘ldi, suhbatta Sulton Alovuddinni chorlab
            o‘lturg‘uzub, xossa xil’at inoyat bo‘ldi. Yakshanba kuni, oyning
            yigirma sekkizida ko‘chub, Kahroj darasidin chikib tushtuk. Tovusxon
            Yusuf zayi Shoh Mansurning inisi, mazkur bo‘lg‘on birodarzodasini bu
            yurtta kelturdi. Bisut elining Bajavr qo‘rg‘onida munosabati bor
            jihatidin bu yurttin YUsuf Ali bakovulni yiborildikim, ko‘churub
            Bajavr qo‘rg‘onig‘a kelturgay. Kobulda qolg‘on cherikka farmonlar
            bitib yiborildikim, kelgaylar. Odina kuni, safar oyining uchida
            Panjkura suyi bila Bajavr suyining qotilishig‘a tushuldi. Yakshanba
            kuni, oyning beshida bu yurttin Bajavr borib, Xoja Kalon uyida
            chog‘ir suhbati bo‘ldi. Seshanba kuni, oyning ettisida beklarni va
            dilazok afg‘onlari ulug‘larini tilab, kengashib, so‘zni munga
            qo‘yuldikim, yil oxir bo‘lubtur, xutg‘a bir-ikki kun qolubdur,
            tuzdagi oshlikni tamom ko‘taribturlar. Bu fursatda Savodka borsaq
            cherik eli oshliq topmay tankisliq bo‘lg‘usidur. (221 a) Anbahir va
            Paniyaliy yo‘li bila yurub, Hashang‘arning yuqqori yoni bila Savod
            suyini o‘tub, Yusuf zayining singiri Mohura to‘g‘risi tuzdagi
            o‘lturg‘on afg‘onlarnikim, Yusuf va Muhammad zayi bo‘lg‘ay, ilg‘ob
            chopmoq kerak. Yana yil ertaroq oshliq vaqtida kelib, bu
            afg‘onlarning fikrini barasl qilmoq kerak. So‘zni munga qo‘yub,
            tonglasi, chahorshanba kuni Sulton Vays va Sulton Alovudding‘a otlar
            va xil’atlar inoyat qilib, istimolatlar ila ruxsat berib, ko‘chub,
            Bajavr to‘g‘risi tushuldi. Shoh Mansurning qizini cherikdin murojaat
            qilg‘uncha Bajavr qo‘rg‘onida qo‘yuldi. Tonglasi ko‘chub, Xoja
            Xizrdin o‘tub tushduk. Xoja Kalong‘a bu yurttin ruxsat berildi. Uruq
            otluq bila ortuqsi cherik masolihini va og‘ir partolni Kunar yo‘li
            bila Lamg‘ong‘a yiborildi. Tonglasi ko‘chub, og‘ir partol va tevani
            Xoja Mirmirong‘a boshlatib, Jarg‘otu va Darvoza yo‘li bila va Qaro
            ko‘ba ko‘tali bila yiborib, o‘zimiz jarida otliq bila ilg‘ob,
            Anbahir ko‘tali bila oshib, yana bir ulug‘ ko‘taldin ham oshib,
            namozi shomdin ertarak Paniyaliy tushuldi. O‘g‘onberdini bir necha
            kishi bila til olg‘ali ilgarrak yiborildi. Chun afg‘onlar bila
            oramiz yovuq edi, erta ko‘chmaduk. Chosht bor edikim, O‘g‘onberdi
            keldi. Bir afg‘onni olib, boshini kesibtur, (2216) kelurda boshini
            yo‘lda tupgurubtur, ko‘ngul tilagudek tahqiq xabar kelturmadi. Tush
            bo‘la ko‘chub, Savod suyini o‘tub, namozi digardin ertaroq tushuldi.
            Namozi xuftanda otlanib, ildam yuruduk. Oftob bir nayza bo‘yi
            chiqqanda Rustam turkmannikim, karavullukka yiborilib edi, xabar
            kelturdikim, afg‘onlar xabardor bo‘lub, ko‘zg‘olishibturlar. Bir
            pora afg‘on tog‘ yo‘li bila boradur. Muni eshitgach, ildamroq yurub,
            chopqunchini ilgarrak ayirduq borib, bir necha afg‘onni o‘lturub,
            boshlarini kesib, bir pora asir va o‘y va galalarini kelturdilar.
            Dilazok afg‘onlari ham bir necha bosh kesib kelturdilar. Yonib,
            Kotlang navohisig‘a tushuldi. Uruknikim, Xoja Mirmiron boshlab
            keladur edi, o‘trusig‘a boshchi yiborildikim, Maqomda kelib, bizga
            qo‘shulg‘ay. Tonglasi ko‘chub, Kotlang bila Maqomning orasig‘a
            tushuldi. Shoh Mansurning kishisi keldi. Xisrav ko‘kaldosh va
            Ahmadiy parvonachini bir pora kishi bila uruq o‘trusig‘a yiborildi.
            Seshanba kuni, oyning o‘n to‘rtida Maqomg‘a tushganda uruq kelib
            qo‘shuldi. Ushbu o‘ttuz-kirq yilda SHahboz qalandar otliq bir mulhid
            bor ekandur, Yusuf Zayining bir jamoatini va Dilazokning bir
            jamoatini mulhid qilg‘on ushbu qalandar ekandur. Maqomning tog‘ining
            tumshug‘ida bir parcha pastroq tog‘ (222 a) voqi’ bo‘lubtur, tamom
            dashtlarg‘a mushrif, xeyli purfazo va maddi nazarliq balandi voqi’
            bo‘lubtur. Shahboz kalandarni qabri anda edi, sayr qilib kelib,
            mulohaza qilildi. Xotirg‘a kechtikim, mundog‘ havolig‘ erda mulhid
            qalandarning qabri betaqribdur, buyurdumkim, buzub, er bila hamvor
            qildilar. CHun xeyli safoliq va havoliq er edi, ma’jun ixtiyor
            qilib, bir zamon anda o‘lturuldi. Bajavrdinkim yonildi, Bhira xayoli
            bila yonilib edi, to Kobulg‘a kelib eduq hamisha Hinduston yurushi
            xayolida eduk, ba’zi mavoni’ jihatidin muyassar bo‘lmas edi. Bajavr
            cherikinikim, uch-to‘rt oy cherikladuk, cherik elining ilgiga
            mu’tamad nima tushmadi. Chun Hindustonning sarhadi Bhira yovuq edi,
            xotirg‘a kechtikim, filhol jarida kirsak, cherik elining iligiga bir
            nima tushsa, bu xayol bila yonib, afg‘onlarni chopib, Maqomg‘a
            tushganda, ba’zi davlatxohlar arzg‘a etkurdilarkim, Hindustong‘a
            kirilur bo‘lsa, bar bunyodliq kirilsa: ba’zi cherik Kobulda qoldi.
            Bir pora o‘bdon yigitlarni Bajavrda qo‘yuldi. Lamg‘ong‘a ham otlari
            orug‘lig‘idin qalin cherik yondi. Munda kelganlarning ham otlari
            andoq harobturkim, bir kun qatrar majoli qolmaydur. Agarchi bu
            so‘zlar ma’qul edi, chun bu azimat qililib edi, bu hisoblarg‘a
            boqmay, erta bila (222 b) ko‘chub, Sind suyining guzari sari
            mutavajjih bo‘lduk. Sind daryosining guzarini ko‘rgali Mir Muhammad
            jolabonni og‘a-inisi bila yana bir necha yigitlarni bularg‘a
            ko‘shub, yuqqori-quyi guzar ko‘rgali yiborildi. O‘rduni daryo sari
            yurutub, men Savoti tarafikim, Karkxona ham derlar, karg ovlog‘ali
            bordim, bir necha karg paydo bo‘ldi. Vale jangali qalin edi,
            jangaldin chiqmadi. Bir buzovliq karg tuzga chikib, qocha berdi,
            xeyli o‘q uruldi, jangal yovuq edi, o‘zini jangalg‘a soldi.
            Jangalg‘a o‘t soldilar, ul karg xud topilmadi. YAna bir karg buzovi
            o‘tga quyub, tiprachilab yotadur edi, bo‘g‘uzlab, har kishi
            shibrong‘a oldi. Savotidin yonib, xeyli sargardonliq tortib, namozi
            xuftanda o‘rdug‘a kelduk. Guzar ko‘ra borg‘onlar, guzar ko‘rub
            kelibturlar. Tonglasi, panjshanba kuni, oyning o‘n oltisida ot va
            teva bila va partol bila kechittin kechildi. O‘rdu bozori va yayoq
            va eshakni jolabonlar bila kechurdilar. Ushbu kun guzar boshida
            ekanda nilobiylar kelib, to‘qquz ot va uch yuz shohruxiy peshkash
            qilib ko‘rdilar. El tamom kechgach, o‘shal namozi peshin-o‘q
            ko‘chub, kechaning bir posig‘acha yurub, Kachakot suvining
            yovug‘ig‘a tushuldi. Andin erta ko‘chub, Kachakot suvini o‘tub, tush
            qotila Sangdaki ko‘talini oshib (223 a) tushuldi. Sayyid Qosim eshik
            og‘o chog‘dovul edi. Keyindin o‘rdu keyincha keladurgan gujurlarni
            tutub, bir necha bosh kesib kelturdi. Sangdakidin sahar ko‘chub,
            kech namozi peshin Suhon suvini o‘tub tushuldi. O‘rduning keyini tun
            yarmig‘acha kela qoldi, mahkam uzoq ko‘ch edi. Otning bemajollig‘i
            va oriqlig‘i mahalli, bisyor zo‘r bo‘ldi, xeyli ot qoldi. Bhiradin
            etti kuro‘h shimol sari bir tog‘ tushubtur. Bu tog‘ni «Zafarnoma»da
            va ba’zi kitoblarda «Ko‘hi Jud» bitibturlar, vajhi tasmiyasi ma’lum
            emas edi, so‘ngralar ma’lum bo‘ldi: bu tog‘da bir ota naslidin ikki
            xil el bor. Birini jud derlar va birini janjuha. Bu tog‘dag‘i va
            Nilob bila Bhira orasidag‘i el va uluska bular qadimdin xrkim va
            farmonravo bo‘la kelgandurlar. Vale yorona va birodarona hukumat
            qilurlar, harne xotiralari tilasa ola olmaslar. Bir kesim yo‘sunluq
            qadimdin har nimakim muqarrar qilibturlar, bularning olishi va
            ularning berishi bu muqarrardin ortuq va o‘ksuk bo‘lmas.
            Muqarrarlari budurkim, qo‘sh boshidin bir shohruxiy berurlar.
            Kadxudolikda etti shohruxiy berurlar, cheriklarig‘a ham borurlar.
            Jud ham necha shu’ba bo‘lubtur, janjuha ham. Bu tog‘kim Bhiraning
            etti ko‘ruhida voqi’ bo‘lubtur, Kashmir tog‘laridinkim, Hindukush
            tog‘i ushbu (223 b) tog‘lar bila payvast tog‘lardur, ayrilib,
            g‘arbi-janub sari tortib borib, Dinkotning ayog‘ida Sind daryosig‘a
            muntahiy bo‘lubtur. Ushbu tog‘ning yarmida juddur, yarmida janjuha.
            Bu tog‘ni judqa mansub qilib, Ko‘hi Jud debturlar. Bulardin bir
            mu’tabar ulug‘i raay xitob topar. O‘zga ini-o‘g‘lini malik derlar.
            Bu janjuha Langarxonning tag‘oyilari bo‘lur. Suhon suyining
            navohisidag‘i el va ulusning hokimining oti Malik Hast edi, asli oti
            Asaddur. Hindustoniylar mundoq harakatlarni goh sokin o‘qurlar,
            nechukkim, «xabar»ni, «xabr» derlar, «asad»ni «asd» depturlar,
            borabora «xast» bo‘lubtur. Langarxonni Malik Xast Janjuhag‘a
            tushgach-o‘q yiborildi. Qatrob borib, inoyat va shafqatimizdin
            umidvor qilib, namozi xuftanda olib keldi. Bir kejimlik ot peshkash
            kelturub, mulozamat qildi. Yigirma ikki-yigirma uch yoshda bo‘lg‘ay
            edi. Bularning gala-qoralari o‘rduning gird va navohisida bisyor
            edi. Chun hamisha Hinduston olmoq hotirda edi, bu bir necha
            viloyatlarkim, Bhira va Xushob va Chanob va Chanut bo‘lg‘ay, necha
            mahal turk tasarrufida edi, bularni xud mulkimizdek tasavvur qilur
            eduk. Zo‘r bila yo sulh bila o‘zimizning mutasarrif bo‘lurimizg‘a
            mutayaqqin eduk. Bu jihattin bu tog‘ eli bila yaxshi maosh qilmoq
            vojib va lozim edi. (224 a) Farmon bo‘ldikim, hech kim bularning
            gala-qoralarig‘a, balki ip uchi, igna sinug‘larig‘a atrof va
            navohida zarar va nuqson etkurmasun. Andin erta ko‘chub, namozi
            peshin Kaldakahorg‘a kelib tushtuk. Atrof va navohida qalin xavidzor
            edi. Bu Kaldakahor tavr eri voqi’ bo‘lubtur. Bhiraning o‘n
            ko‘ruhida, Jud tog‘ining orasida hamvor ere tushubtur, bu hamvor
            erning o‘rtasida bir ulug‘ ko‘ldur, atrofdag‘i tog‘lardin yomg‘ur
            suvlari yig‘ilib, bu ko‘l bo‘lubtur, girdo-girdi uch ko‘ruhg‘a
            yovushg‘ay. Shimolida yaxshi o‘lang voqi’ bo‘lubtur. G‘arbida tog‘
            domanasida chashmadur, bu chashma suvi balandilarg‘akim, bu ko‘lg‘a
            mushrifdur, o‘lturur uchun qobil er edi, bog‘e soldim. Bog‘i Safog‘a
            mavsum, xeyli xushxavo va safo er voqi’ bo‘lubtur. Nechukkim sharhi
            kelgusidur. Kaldakahordin sahar otlanildi. Hamtotu ko‘talining
            boshida bir necha erlik el muhaqqar peshkash bila kelib, mulozamat
            qildilar. Abdurrahim shig‘ovulg‘a kelgan kishini qo‘shub, Bhira
            yiborildikim, Bhira elig‘a istimolat berib degaykim, bu viloyatlar
            qadimdin turkka taalluq bo‘la kelgandur, zinhor tavahhum va
            dag‘dag‘a o‘zlarig‘a yo‘l berib, elni buzulg‘ali qo‘ymasunlarkim, bu
            viloyat va el bila yoqimiz bordur, talon va toroj bo‘lmag‘usidur.
            Chosht ko‘tal tubig‘a tushub, (224 b) Qurbon Charxiy, Abdulmalik
            Xostiy boshlig‘ etti-sakkiz kishini ilgari xabar olg‘ali yiborildi.
            Ilgari borg‘onlardin Mir Muhammad Mahdiyxoja bir kishi kelturdi
            peshkash bila kelib, mulozamat qildi. Langarxonga ko‘shub, istimolat
            jihatidin Bhira elig‘a yiborildi. Ko‘taldin oshib, jangaldin chiqib,
            burong‘or, javong‘or, g‘ul, yasol bila Bhira sari mutavajjih
            bo‘lduq. Bhiraga yovuq etgan mahalda Davlatxon Deva Hindu yana
            Sektuning o‘g‘li Bhiraning arboblari bila kelib, bir-bir ot,
            peshkash qilib, mulozamat qildilar. Namozi peshin bo‘la Bhira elig‘a
            zarar va zaxmat tegurmay, Bhiraning sharqida Bahat suyining yoqasida
            bir zorda tushuldi. Temurbek Hindustong‘a kirib chikqani(din) beri
            bu necha viloyatkim, Bhira va Xushob va Chanob va Chinivat bo‘lg‘ay,
            Temurbekning avlodining tavobi’ va lavohiki tasarrufida edi. Shohrux
            mirzoning nabirasi Suyurg‘atmish mirzoning o‘g‘li Sulton Mas’ud
            mirzoningkim, Kobul va Zobul ayolat va hukumati ul fursatta anga
            taalluq uchun, Sulton Mas’ud Kobuliy derlar edi.
            Tarbiyatkardalaridin Mir Alibekning o‘g‘lonlari Boboyi Kobuliy va
            Daryoxon (225 a) va Opoqxonkim, so‘ngra G‘ozixon derlar edi, Sulton
            Mas’ud mirzo va o‘g‘li Ali Asg‘ar mirzodin so‘ng mutag‘allibliq bila
            Kobul va Zobul va bu mazkur bo‘lg‘on Hindustondag‘i viloyat va
            parganalarg‘a mutasarrif bo‘lub edilar. Sulton Abusa’id mirzo
            zamonida Kobul va G‘azni bularning tasarrufidin chiqti.
            Hindustondag‘i viloyatlar bularning tasarrufida edi. Tarix to‘qquz
            yuz o‘nda Kobulg‘a avval kelgan yilikim, Hindustong‘a kirmoq doiyasi
            bila Xaybardin o‘tub, Parshovar kelganda Boqi Chag‘oniyoniyning
            sa’yi bila quyig‘i Bangash sarikim, Kuhat bo‘lg‘ay, yurub, qalin
            Afg‘onistonni chopib, kirib, Bannu va Dashtni talon-toroj qilib,
            Duki bila chiqildi. Ul fursat Bhira va Xushob va Chanob hukumati Mir
            Alining nabirasi G‘ozixonning o‘g‘li Sayyid Alixong‘a taalluq edi.
            Iskandar Bahlulning otig‘a xutba o‘qub, aning itoatida edi. Ul
            cherik cheriklaganidin mutavazusim bo‘lub, Bhirani tashlab, Bahat
            suvidin o‘tub, Bhira kentlaridin Shirkotni o‘lturub eri yasab edi.
            Bir-ikki yildin so‘ng bizning jihatimizdin Sayyid Alixon bila afg‘on
            badgumon bo‘ldi. Ul ham bu sababtin dag‘dag‘a va tavahhum o‘zig‘a
            yo‘l berib, bu viloyatlarni Davlatxon Tatarxon Yusuf xaylg‘akim,
            Laho‘r xrkimi ul vaqt ul (225 b) edi, topshurdi. Davlatxon ulug‘
            o‘g‘li Alixonga Bhirani berib edi, ul chog‘ Bhira Alixonning
            tasarrufida edi. Davlatxonning otasi Tatarxon olti-etti sardordin
            birisidurkim, huruj qilib, Hindustong‘a mutasarrif bo‘lub, Bahlulni
            podshoh qildilar. Sahrind va Satluj daryosining shimoliy viloyatlari
            tamom bu Tatarxonda edi. Bu viloyatlarning jam’i uch ko‘ruhdin
            ko‘proq bo‘lur. Tatarxon o‘lgandin so‘ng, Sulton Iskandar
            podshohlig‘ida bu viloyatni Tatarxonning avlodidin olib edi. Men
            Kobul viloyatig‘a kelgan tarixdin bir-ikki yil burunroq bir
            Laho‘rni-o‘q Davlatxong‘a berib edi. Tonglasi ba’zi munosib erlarg‘a
            chopqunchi yiborildi. Ushbu kun Bhirani sayr qildim. Sangarxon
            Janjuha ushbu kun kelib, ot peshkash qilib, mulozamat kildi.
            Chahorshanba kuni, oyning yigirma ikkisida Bhiraning ulug‘larini va
            chavdarilarini tilab, bu yurtta to‘rt yuz ming shohruxiy moli amon
            karor berilib, muhassillar ta’yin qilildi. Dag‘i, otlanib, sayr
            qilib, kemaga kirib, ma’jun eduk. Bhira va Xushob o‘lturushluq
            bulujlarg‘a Haydar alamdorni yiborilib edi. Panjshanba sabohi bir
            gulbodom tupchoq peshkash qilib, mulozamat qildilar. Arzg‘a ettikim,
            cherik eli Bhira elig‘a besarliq va dastandozliqlar qiladurlar. (226
            a) Kishilar yiborib, besarliq qilg‘on elning ba’zisini yasoqqa
            etkurub, ba’zisini burnini teshib, o‘rdudin evrurdilar. Odina kuni
            Xushob elidin arzadosht keldi. Shoh Hasan va Shoh Shujo’ arg‘un
            ta’yin bo‘ldikim, Xushobg‘a borg‘ay. Shanba kuni, oyning yigirma
            beshida Shoh Hasanni Xushobg‘a yiborildi. Yakshanba kuni andoq
            yomg‘ur yog‘dikim, tamom tuzlarni suv tutti. Bhira bila o‘rdu
            tushgan bog‘lar orasida ozg‘ina sho‘r suv edi. Namozi peshingacha
            arzi bir ulug‘ daryocha bo‘ldi. Bhiraning yovug‘ida bir tirgaz otimi
            erdin ko‘proq guzar yo‘q edi, uzdurub o‘tar edilar, ikki namoz
            orasida kirgan suvlarni sayr qila otlandim. Yog‘in va chopqun andoq
            bo‘ldikim, yana yonib o‘rdug‘a kelmakka tavahhum bo‘ldi. Ikki namoz
            orasida o‘shul kirgan suvni uzdurub o‘ttum. Cherik eliga ham bisyor
            tavahhum bo‘ldi. Aksar el o‘toqlarini va og‘ir partollarini tashlab,
            jiba va kiyim-yarog‘larini egnilariga olib, ot yalang‘ochlab,
            uzdurub o‘ttilar. Tuzlarini tamom aksar suv tutub edi. Sabohi
            daryodin kemalarni kelturub, aksar cherik eli chodirlarini va
            partollarini kema bila o‘tkardilar. Tushga yovuq Ko‘chbekning
            kishisi bir shar’iy suv yuqqori borib, guzar toptilar. Qolg‘on el
            guzar bila o‘ttilar. Bhiraning qo‘rg‘onining ichidakim, Jahonnamo
            (226 b) derlar, bir kun turub, seshanba sabohi ko‘chub, yomg‘ur va
            sel taraddudidin Bhiraning shimol sari yonidag‘i balandilarning
            ostig‘a tushuldi. Taqabbul yormog‘ida ehmol qiladurlar edi, to‘rt
            sarkor qilib, beklarga buyuruldikim, ehtimom qilib, butkargaylar.
            Bir sarkor Xalifag‘a ta’yin bo‘ldi, yana bir sarkor Ko‘chbekka, yana
            bir sarkor Do‘st Nosirg‘a, yana bir sarkor Sayyid Qosim bila Muhib
            Alig‘a. Chun turk o‘lturushluq viloyatlarni o‘zumizning tasavvur
            qilib eduk. Ul jihattin talon-toroj bo‘lmadi. Hamisha elning so‘zi
            bu edikim, agar musolaha jihatidin elchi borsa, turkka taalluq
            viloyatlarg‘a muzoyaqa qilmog‘ularidur. Panjshanba kuni, rabiulavval
            oyining g‘urrasida bu jihattin Mullo Murshidni Sulton Ibrohimg‘akim,
            otasi Sulton Iskandar o‘shul besh-olti oyda o‘lub, Hind saltanati
            munga tegib edi, elchilikka ta’yin qilib bir qarchig‘ay yiborib,
            qadimiy turkka taalluq viloyatlarni tiladuk. Davlatxong‘a bitilgan
            xatlarni va Sulton Ibrohimg‘a bitilgan xatlarni topshurub, og‘iz
            so‘zlarni dog‘i aytib, Mullo Murshidg‘a ruxsat berildi. Bu Hinduston
            eli, alalxusus afg‘onlar ajab xush va xiraddin yiroq va ra’y va
            tadbirdin kiroq ellar bo‘lur ermish, ne yog‘iyliq yurush va turushin
            qila oldilar, ne do‘stluq roh (227 a) va ravishin bila oldilar.
            Borg‘on kishimizni Davlatxon necha kun Laho‘rda saxlatib, ne o‘zi
            ko‘rdi va ne kitobatni Ibrohimg‘a yibordi. Necha oydin so‘ng borg‘on
            kishimiz hech javob topmay Kobulg‘a keldi. Odina kuni, oyning
            ikkisida Shayboqxon piyoda bila Darvesh Ali piyodakim, holo
            tufangandozdur, Kobuldin arzadoshtlar kelturub, Hindolning tuqqon
            xabarini ham kelturdilar. Hindning tasxiri zamonida bu xabar kelgan
            uchun, shugun tutub, Hindol ot ko‘ydum. Qanbarbek ham Balxdin
            Muhammad Zamon mirzoning arzadoshtlarini kelturdi. Tonglasi devon
            tarqag‘ondin so‘ng sayrg‘a otlanib, kemaga kirib, araq ichildi.
            Majlis ahli Xoja Do‘st Xovand, Xisrav Mirim, Mirzoquli Muhammadiy,
            Ahmadiy, Gadoyi, Nu’mon Langarxon, Ruhdam, Qosim Ali taryoqiy; Yusuf
            Ali, Tengriquli kemaning boshi sari tolor bor edi, usti hamvor, men
            bir necha kishi bila munda o‘lturub erdim. Yana bir necha kishi
            tolorning ostida o‘lturub edilar, kemaning kuyrug‘i sari ham
            o‘lturur er bor edi, Muhammadiy va Gadoyi va Nu’mon anda o‘lturub
            edilar. Namozi digargacha araq ichildi. Araqning badxo‘rlig‘idin
            mutanaffir bo‘lub, bu yuzdagilarning ittifoqi bila ma’jun ixtiyor
            qilduk. Kemaning ul uchidagilar ma’jun eganimizni (227 6)
            bilmadilar, araq-o‘q ichtilar. Kemadin namozi xuftanda otlanib, kech
            o‘rdug‘a kelduk. Muhammadiy bila Gadoyi meni araq ichadurgon xayol
            qilib, shoyista xizmate kilaling deb, araq ko‘zasini ot ustida
            navbat bila ko‘tarishib, g‘arib nash’a va bashoshat bila kirib
            keldilar, hamin dedilarkim, mundoq qorong‘u kechada ko‘zani o‘zumiz
            navbat bila ko‘tarib kelduk. So‘ngra ma’lum qildilarkim, suhbat
            o‘zgacha emish va kayfiyat o‘zgacha. Jami’ ma’juniy va jami’
            sog‘irmast. Chun hargiz ma’jun suhbati bila chog‘ir suxbati rost
            kelmas, bisyor munfail bo‘ldilar. Men dedimkim, suhbatni barham
            urmang, araq icharg‘a ko‘ngulluk kishi araq ichsun, ma’jun erga
            ko‘rguluk kishi ma’jun esun. Hech kim bir-biriga ta’arruz bila
            guftugo‘ qilmasun. Ba’zi araq ichtilar, ba’zi ma’jun edilar. Bir
            zamon takalluf bila suhbate tutuldi. Bobojon Qo‘nbuziykim, suhbatda
            yo‘q edi, uyga kelganda ani tiladuq araq ichmak istid’o qildi, Turdi
            Muhammad qipchoqni ham tilab, mastlar bila hamsuhbat qilduk. Chun
            ma’jun suhbati bila hargiz araq va chog‘ir suhbati rost kelmas,
            mastlar har tarafdin parishon guftugo‘ qila kirishtilar, aksar
            taarruzlari ma’jun va ma’juniylar bila edi. Bobojon ham mast bo‘lub,
            g‘alaba parishonlar aytti. Turdi Muhammadka ham mastlar to‘la-to‘la
            ayoqlarni paydarpay berib, oz fursatda masti loya’qul qildilar. Har
            necha sa’y va isloh (228 a) maqomidada bo‘lduq baham etmadi.
            Shaloyinliq xeyli bo‘ldi. Suhbat bemaza bo‘ldi, har sarig‘a
            tarqashtilar. Dushanba kuni, oyning beshida Bhira viloyatini
            Hindubekka berildi. Seshanba kuni Chanob viloyatini Husayn ikrakka
            inoyat qilib, Husayn ikrakka va Chanob eliga ruxsat berduk. Bu
            fursatda Sayyid Alixonning Minuchehrxon otliq o‘g‘likim,
            Hindustondin bizni deb yuqqorig‘i yo‘l bila keladurganda, Tatar
            Gakkarga yo‘luqur. Muni qo‘ymay saxlab, kizini berib, kuyov kilur.
            Necha mahal aning bila edi, kelib mulozamat qildi. Nilob bila Bhira
            tog‘lari oralig‘ida Jud va Janjuhaning xaloyiqidin boshqa Kashmir
            tog‘larig‘a payvasta jat va gujur va ul tavoyifdin yana qalin
            ellardurkim, xdr ko‘lda va har pushtada kentlar yasab
            o‘lturubturlar, bularning hokimi va ulug‘i gakkar qabilasidur.
            Bularning uluklug‘i ham Jud va Janjuhaning ulukdug‘idektur. Bu
            tog‘larning domanasidag‘i xaloyikning uluqlug‘i ul tarixda bir ota
            o‘g‘li Tatar gakkar bila Haatiy gakkarda edi, ammzodalar edi.
            Bularning berk erlari obkandlar va jarlar bo‘ladur. Tatarning
            erining oti Parhola edi, qorluq tog‘din xeyli quyiroq edi.
            Haatiyning viloyati toqqa payvastdur. Kolanjarnikim, Bobuxon (228 b)
            Bisutka taalluq edi, ani ham Haatiy o‘ziga boqturub edi. Tatar
            Gakkar Davlatxonni ko‘rub edi. Filjumla itoatguna qilur edi,
            Haatiyni ko‘rmaydur edi. Fitna va fasod maqomidada edi. Tatar
            Hinduston beklarining ittifoqi va so‘zlari bila kelib, yiroqroqtin
            Haatiyni qabag‘on yo‘sunluq qilib, o‘lturub edi. Ushbu
            fursatlardakim, biz Bhirada eduk, ov bahonasi bila g‘ofilliqta
            Haatiy Tatarning ustiga yurub o‘lturub, viloyatini va haramlarini
            bo‘lg‘onini ilikladuk. Namozi peshin sayrg‘a otlanib, kemaga kirib,
            araq ichildi, ahli majlis Do‘stbek va Mirzokuli, Ahmadiy Gadoyi,
            Muhammad Ali jang-jang asas, O‘g‘onberdi Mo‘g‘ul, ahli nag‘ma:
            Ruhdam, Bobojon, Qosim Ali, Yusuf Ali, Tengriquli, Abulqosim,
            Ramazon lo‘li namozi xuftang‘acha kemada ichib, namozi xuftan
            kemadin mast tofih chikib otlanib, mash’alni ilgimga olib, daryo
            yokasidin o‘rdug‘acha otning bu yuzig‘a egilib, gohul yuzig‘a
            egilib, yakjilov chopib kelibturmen, g‘arib mast ekandurmen.
            Tonglasig‘a mundoq mash’al olib, o‘rdug‘acha yakjilov kelganimni
            sharh qildilar. Aslo xotirimg‘a kelmadi. Uyga kelganimda xeyli
            istifrog‘ qilibturmen. Odina kuni sayr kila otlanib, kema bila
            suvdin o‘ttuk. Ul yuzdag‘i bog‘ot va shugufalarni va nayshakar
            ekilgan erlarni tafarruj qilib, dalv va charxlarini ko‘rub, suv
            tortib chiqarmoq kayfiyatini so‘rub, (229 a) balki mukarrar suvlar
            tortturduk. Sayr asnosida ma’jun ixtiyor qilildi. Andin yonib kelib,
            kemaga kirildi. Minuchehrxong‘a dag‘i ma’jun berilib edi, andoq
            ma’juniy bo‘lub erdikim, ikki kishi ko‘ldab, turg‘uzub edilar. Bir
            zamon suvning o‘rtasida kemaga langar solib turuldi. Andin so‘ng suv
            kuyi xeili borildi. Muddattin so‘ng yana kemani yuqqori boqa
            tortturduk. Ul oqshom kemada-o‘q uyqulab, saharga yovuq o‘rdug‘a
            kelduk. Shanba kuni, rabiulavval oyining o‘nida oftob hamalg‘a
            tahvil kildi. Ushbu kun namozi peshin sayr qila otlanib, kemaga
            kirib araq ichildi. Ahli majlis Xoja Do‘st Xovand, Do‘stbeq Mirim,
            Mirzo Quli, Muhammadiy, Ahmadiy, Yunus Ali, Muhammad Ali jang-jang,
            Gadoyi tag‘oyi, Mir Xurd asas, ahli nag‘ma: Ruhdam, Bobojon, Qosim
            Ali, Yusuf Ali, Tengriquli, Ramazon. Bir shoxobg‘a kirib, muddate
            suv* quyi borildi, Bhira to‘g‘risidin xili quyiroqdin chiqib, kech
            namoz vaqtida o‘rdug‘a kelduk. Ushbu kun Shoh Husayn Xushobdin
            keldi. Chun elchi yiborib, qadimdin turkka taalluq viloyatlarni
            tilab, musolaha orag‘a solilib edi, tavjih qilg‘on yarmoqlar aksar
            ilikka tushdi. Issiq ham yovushti. Hindubekka ko‘mak Shoxmuhammad
            muhrdorni, yana ba’zi munosabatliq yigitlarni ta’yin qilib, har
            qaysig‘a faroxo‘r hollariga yarasha (229 b) vajhi istiqomat muqarrar
            va muayyan bo‘ldi. Langarxong‘akim, bu yurushlarga soyi’ va bois ul
            edi, Xushobni inoyat qilib, tug‘ berib, muni ham Hindubekka ko‘mak
            muqarrar qilduk. Bhirada bo‘lg‘on turk va erlik sipohiylarning dag‘i
            vajh va ulufalarini ortturub, Hindubekka ko‘mak qo‘yduk. Bu jumladin
            bir Minuchehrxon edikim, oti mazkur bo‘ldi, yana Nazar Ali turk edi,
            Minuchehrxonning urug‘-qayoshi bo‘lur edi, yana Sangarxon Janjuha va
            Malik Hast Janjuha edi. Viloyat ishini musolaha umidi bila bir nav’e
            qaror berib, yakshanba kuni, rabiul-avval oyi-ning o‘n birida
            Bhiradin ko‘chub, Kobulg‘a murojaat qilduk. Kaldakahorg‘a kelib
            tushuldi. Ul kun ham g‘arib yomg‘ur edi. Kepanakliq kepanaksiz kishi
            barobar edi. O‘rduning keyini kech namozi xuftang‘acha kela krldi.
            Bu er va mulkning obu-tobini bilur kishilar, alalxusus, Janjo‘xakim,
            Gakkarning qadimiy dushmani edi, arz qildikim, Haatiy Gakkar
            oraliqta yomon kishi voqi’ bo‘lubtur. Yo‘lni ul urar, elni ul buzar.
            Andoq qilmoq kerakkim, bu oradin ketgay, yo anga go‘shmoli yanbag‘i
            etgay. Bu ittifoq bila tonglasig‘a Xoja Mirmironni va Mirim Nosirni
            o‘rdu bila ta’yin qilib, ulug‘ choshtta o‘rdudin ayrilib, Haatiy
            gakkarning ustig‘akim, o‘shul necha kunda Tatarni o‘lturub, viloyati
            Parolag‘a mutasarrif bo‘lub, Parolada edi, (230 a) nechukkim mazkur
            bo‘ldi, ilg‘aduk. Namozi digarda tushub, otqa bo‘g‘uz berib, namozi
            xuftanda ul erdin otlanildi. Boshchi Malik Hastning Surupo otliq
            gujur navkari edi. Kecha yo‘lni oziqib, saharg‘a yovuq tushuldi. Bek
            Muhammad mo‘g‘ulni o‘rdug‘a yonduruldi. Yorug‘ bo‘lg‘onda otlanildi.
            Chosht jiba kiyib, ildam yuruduq bir shar’iy krlg‘onda Parolaning
            savodi ko‘rundi. Chopqunchi qo‘yuldi. Burong‘or Parolaningn sharqiy
            tarafi bordi, Ko‘chbekkim, burong‘or edi, burong‘orning orqasig‘a
            ko‘mak yiborildi. Javong‘or kishisi, g‘ul kishisi, Parolaning
            ustiga-o‘k tiqilib bordi. Do‘stbekni javong‘orning Parolaning ustiga
            borg‘on kishining orqasig‘a ko‘mak yiborildi. Parola jarlarning
            orasida voqi’ bo‘lubtur. Ikki yo‘li bor, biri sharqi-janub
            yo‘lidurkim, biz bu yo‘l bila kelduq jarlar usti bila kelur. Ikki
            tarafida obkand jarlar voqi’ bo‘lubtur. Parolaning yarim ko‘ruhidin
            yo‘l andoq bo‘lurkim, darvozasig‘a etguncha to‘rt-besh erda ikki
            taraftin jar qilib, yakraha bo‘lubturkim, bir tirgaz otimi chevurub
            bormoq kerak. Yana bir yo‘li g‘arbi-shimoliy tarafidindurkim, bir
            keng ko‘lning ichi bila kelib, Parolag‘a chikar, bu ham yakrahadur.
            O‘zga hech tarafdin yo‘li yo‘qtur. Agarchi fasili va kungurasi
            yo‘qdur, vale zo‘r kelturgudek eri ham yo‘qtur. Atrofi
            etti-sekkiz-o‘n qari (230 b) yakandoz jardir. Ilgarrak javong‘or
            kishisi tangilardin o‘tub, darvozag‘a tiqilib bordi. Xaatiy
            o‘ttuz-qirqcha otluq jibaliq, kejimlik kishi bila qalin yayog‘i bila
            chopqunchini yondurub soldi. Do‘stbekkim, chopqunchining orqasig‘a
            ko‘mak edi, etishib, yaxshi zo‘rlab, ko‘p kishisini tushurub
            yog‘iyni bosti. Haatiy Gakkar ul orada mardonaliq bila mashhurdur.
            Har necha jadal qildi, bo‘ldura olmay qochti. Chun bu tangilarda
            to‘xtay olmadi, qo‘rg‘onig‘a etgach, qo‘rg‘onini ham berkita olmadi.
            Chopqunchi keynicha-o‘q qo‘rg‘ong‘a kirdilar. Bu Parola
            qo‘rg‘onining tangisi va jaridin g‘arbi-shimoli saridin yugurdilar,
            Haatiy jarida qochib chiqti. Munda ham Do‘stbek yaxshi bordi, juldu
            Do‘stbekning otig‘a bo‘ldi. Men o‘shul zamon Parola qo‘rg‘onig‘a
            kirib, Tatarning uylarig‘a tushtum. Chopqun ko‘yar mahalda mening
            bila turarg‘a muqarrar bo‘lg‘on kishilardin ba’zi chopqung‘a borur
            edilar, ul jumladin, Amin Muhammad tarxon arg‘unni va Qorachani bu
            jurmona jihatidin Surupo otliq gujurni boshchi qo‘shub, o‘rduning
            ro‘baro‘sig‘a besarupo sahro va biyobong‘a yiborildi. Tonglasig‘a
            g‘arbi-shimoli jardin o‘tub, xavidzorg‘a tushuldi. Vali xizonachig‘a
            bir necha o‘bdon yigitni ko‘shub, o‘rdu olig‘a yiborildi. Panjshanba
            kuni, oyning o‘n beshida ko‘chub, Andarobag‘akim, Suhon suyining
            yoqasidadur, tushuldi. (231 a) Bu Andaroba qo‘rg‘oni Malik Hastning
            otasig‘a qadimdin taalluq ekandur, Haatiy Gakkar Hastning otasini
            o‘lturg‘ondin so‘ng, buzulubtur, ul fursatta buzuq edi. Namozi
            xuftanda Kaldakahordin ayrilg‘on o‘rdu kishisi kelib qo‘shuldi.
            Haatiy Tatarni olg‘onda Parbat otluq urug‘ini kejimlik ot va
            peshkash bila manga yiborgandur, uchramay, keyin krlg‘on o‘rdu
            elig‘a yo‘luqub uruq bila kelib, peshkashlarini berib, mulozamat
            qildi. Langarxonkim, ba’zi muhimlar uchun Bhiradin keyin qolg‘on
            uruq bila kelib edi, muhimlarni rost qilib, ba’zi erlik el bila
            Bhirag‘a ruxsat berildi. Dog‘i ko‘chub Suhon suvidin o‘tub, bir
            pushta ustig‘a tushuldi. Haatiyning urug‘i Parbatg‘a xil’at
            kiydurub, Haatiyg‘a istimolat farmonlar bitib, Muhammad Ali
            jang-jangning navkarini yiborildi. Bobo Do‘st va Halohil boshlig‘
            Humoyunning necha navkarini Nilobqa va Qorluq hazorasig‘akim,
            Humoyung‘a berilib edi, dorug‘alikka kelib edilar. Sangar qorluk va
            Mirza Malviy qorluq boshliq o‘ttuz-qirqcha kishi qorluq uluqlarni
            olib keldilar. Bir kejimlik ot peshkash qilib, mulozamat qildilar.
            Dilazok afg‘oniyning ham cherigi keldi. Ertasi andin ko‘chub, ikki
            shar’iy kelib tushuldi. Bir balandig‘a chikib, o‘rduni muloaza
            qilib, buyurduk (231 b) kim, o‘rdu tevasini sanag‘aylar, besh yuz
            etmish teva chiqti. Sunbul daraxtining ta’rifi eshitilib edi, bu
            yurtta ko‘rduk. Bu tog‘ domanasida sunbul daraxti ozroqtur.
            Biror-biror bo‘ladur. Ilgarroq Hinduston ko‘h domanasida sunbul
            daraxti qalin bo‘ladur, uluq bo‘ladur. Hindustonning hayvonot va
            nabototini zikr qilg‘onda mazkur bo‘lg‘usidur. Bu yurttin naqora
            vaqti ko‘chub, chosht bo‘la Sangdoki ko‘talining tubig‘a tushub,
            namozi peshin andin ko‘chub, ko‘tal va ro‘dtin o‘tub, bir balandig‘a
            tushuldi. Andin yarim kecha ko‘chub, Bhira borurda o‘tgan guzarni
            sayr kila borilib edi. O‘shul o‘tgan guzarda bir ulug‘ oshliq jolasi
            loylabdur, egalari har necha qilib jolani tebrata olmaydurlar. Bu
            oshlikni olib, bizning bila bo‘lg‘onlarg‘a ulashildi. Asru darmahal
            oshliq edi. Tushga yovuq kelib, Kobul suvi bila Sind suvining
            qotilishidin quyiroq ko‘hna Nilobdin yuqqoriroq ikki suvning
            orasig‘a tushuldi. Nilobdin olti kema kelturub, burong‘or,
            javong‘or, g‘ulg‘a kismat kilildi. Bajid suv o‘tmakka mashg‘-ul
            bo‘ldilar. Biz kelgan dushanba kuni va seshanba oxshomi va seshanba
            kuni va CHahorshanba oxshomi Chahorshanba kunigacha suv kecha
            qoldilar. Panjshanba kuni ham oz-og‘loq kishi suv kechti. Nilobdin
            kechgondin so‘ng (232 a) Haatiyning Parbat otluq urug‘inikim,
            Andarob navohiysidin Muhammad Ali jang-jangning navkarini qo‘shub,
            Haatiyg‘a yiborilib edi, suv yoqasida kelib, Haatiydin bir kejimlik
            ot peshkash kelturdi. Nilob eli ham bir kejimlik ot peshkash
            kelturub, mulozamat qildilar. Muhammad Ali jang-jangning Bhirada
            turmoqqa xavasi bor edi, Bhira chun Hindubekg‘a inoyat bo‘ldi, Bhira
            bila Sind daryosining orasidag‘i viloyatlarni va ellarni, misli,
            Qorluq Hazora va Haatiy va G‘ayosvol va Keb Muhammad Ali jang-jangga
            inoyat bo‘ldi. Raiyatliqqa bo‘yun qo‘yg‘on raiyatliq qilg‘ay. Har
            eru har viloyat bo‘yun qo‘ymasa: Har kimki bo‘yunni qo‘ymasa, oni
            tiygay, Chopkoy, talagay, muti’u munqod etgay. Bu inoyatlardin so‘ng
            Muhammad Ali jang-jangg‘a xossa krra mahmal boshliq, kalmoki jiba
            berib, tug‘ ham inoyat bo‘ldi. Haatiyning urug‘ig‘a ruxsat berib,
            Haatiyg‘a qilich va bosh-oyoq va istimolat farmonlari yiborildi.
            Panjshanba kuni, oftob chiqqanda suv yoqasidin ko‘chuldi. Bu kun
            ma’jun eyildi. G‘arib gulzorlar ma’junnoklikta tafarruj qilduk.
            Sariq arg‘uvoniy parcha-parcha erlarda yakdast sariq gullar
            ochilibtur. Yana ba’zi erlarda afshon qilg‘andek darham ochilibtur.
            O‘rdu yovug‘ida bir balandi ustida o‘lturub, gulzor tafarruji (2326)
            qilduk. Tarrohliq qilg‘andek bu tepaning olti tarafida bir daf’a
            sariq va bir daf’a arg‘uvoniy gul xat-xat musaddas shaklda
            ochilibtur. Ikki tarafda gul ozroq edi, ko‘z kor kilg‘uncha
            ushmundoq gulzor edi. Parshovarning navohisida bahor vaqti yaxshi
            gulzorlar bo‘ladur. Sahar ul yurttin ko‘chduq kelurda daryo
            yoqasidin bir sher g‘irkirab chiqti, otlar sher unini eshitgach,
            beixtiyor har sarig‘a elni olib, titrab, jar va chukurg‘a o‘zini
            tashladi. Yonib, yana jangalg‘a kirdi. Buyurdukkim, govmish
            kelturub, jangalg‘a solib, sherni chiqarg‘aylar. Yana g‘irqirab
            chiqti, har taraftin o‘qladilar, men ham o‘qladim. Xolviy piyoda
            nayza bila sancharda nayzaning sinonin ushata tishladi. Sher qalin
            o‘q eb, butag‘a siqinib turub edi, Bobo yasovul qilich sug‘urib,
            yaqin yurub edi, sher hamla qilurda, boshig‘a chopti. Andin so‘ng
            Ali Siystoniy belig‘a chopti, sher o‘zini daryog‘a soldi, suv
            ichida-o‘q o‘lturdilar. Suvdin chiqarib, terisin, buyurdukkim,
            olg‘aylar. Ertasig‘a ko‘chub, Bigromg‘a etib, Gurakatriyni tafarruj
            qilduk. Bir savmaa yo‘sunluq torroq va qorong‘u uyginadur. Eshikdin
            kirgach, ikki-uch zina kuyi tushgach, uzalib yotib kirmak kerak,
            sham’siz kirib bo‘lmas. Bu uyning gird va navohisida soch va
            soqolkim qirqibturlar, benihoyat yotibdur. Bu Gura (233 a)
            katriining atrofida bir madrasa hujralaridek xeyli hujralar bordur.
            Kobulg‘a avval kelgan yilikim, Kuhat va Bannu va Dashtni chopildi,
            Bigromda ulug‘ bir yig‘ochni tafarruj qilib, Gurakatriyni
            ko‘rmaganga taassuf er eduq xeyli taassuf egudek er emas emish.
            Ushbu kun mening bir yaxshi shahbozim (yo‘qoldi) kim, Shayxim
            Mirishkor saxlab edikim, turnani va laklakni asru xo‘blar olib edi,
            ikki-uch tullab edi. Andoqlar olib edikim, mendek havassiz kishini
            qushchi qilib edi. Malik Buxonbva Malik Muso boshliq Dilazok
            afg‘onlari ulug‘larig‘a olti kishig‘a yuzar misqol kumush, birar
            to‘nluq parcha, uchar o‘y, birar govmush Hinduston savg‘otidin
            berib, o‘zgalarig‘a ham faroxo‘r hollari yarmoq va parcha va govu
            govmush inoyat bo‘ldi. Ali Masjidka tushganda, Ma’ruf otliq Dilazok
            Ya’kub xayli ba’zi oshliq o‘n qo‘y, ikki harvor gurunch, sekkiz
            ulug‘ panir peshkash kelturdi. Ali Masjidtin Yadabir tushuldi,
            Yadabirdin Jo‘yi Shoxiyg‘a namozi peshin etib tushuldi. Ushbu kun
            Do‘stbekka muxriq isitma bo‘ldi. Jo‘yi Shohiydin sahar ko‘chub,
            Bog‘i Vafoda tushlanib, namozi peshin Bog‘i Vafodin tebraduk.
            Gandamakning Siyoh obidin o‘tub, kech namozi shomda bir xavidzorda
            tushub, otlarni to‘yg‘ozub, bir-ikki gariydin so‘ng otlanib,
            Surxobdin o‘tub, (233 6) Karkda tushub, uyquladuk. Tong otmasdin
            burun yana otlanib, Qo‘ratuning yo‘li ayrilishidin men besh-olti
            kishi bila Qo‘ratuda solg‘on bog‘ni tafarruj ko‘ra bordim. Xalifa va
            Shoh Hasanbekni va o‘zga elni to‘g‘ri yo‘l bila yiborildikim,
            Qo‘ruqsoyda manga tavaqquf qilg‘aylar. Qo‘ratug‘a etganda Shohbek
            arg‘unning Qizil otliq tavochisi Shohbekning Koxonni olib, talab,
            yong‘on xabarini kelturdi. Farmon andoq edikim, hech kim ilgari
            xabar etmagay. Namozi peshin bor edikim, Kobulg‘a etduk.
            Qutluqqadamning ko‘prugiga etguncha hech kim xabardor bo‘lmadi.
            Andin so‘ngra Humoyun bila Komron xabar topib, ot minguncha fursat
            bo‘lmadi, chuhralarig‘a ko‘tartib, shahr darvozasi bila ark
            darvozasi orasig‘a kelib, mulozamat qildilar. Namozi digarda
            Qosimbek va shahr qozisi va Kobulda qolg‘on mulozimlar va arboblar
            kelib, mulozamat qildilar. Odina kuni, rabiuloxir oyining g‘urrasida
            namozi digarda chog‘ir majlisi bo‘ldi. Shoh Hasang‘a xossa bosh-ayoq
            inoyat qildim. Shanba sahari kemaga kirib, sabuhiy kilduk. Nurbek bu
            suhbatta ud cholur edi, ul vaqt toyib emas edi. Namozi peshin
            kemadin chiqib Gulkina bila tog‘ning orasidag‘i bog‘ni sayr qilib,
            namozi digar Bog‘i Binafshaga kelib ichildi. Namozi shom Gulkina
            tarafidin fasilidin chiqib, arkka keldim. Seshanba kechasi, oyning
            beshida, Do‘stbekkim, yo‘lda (234 a) tunda isitib edi, Tengri
            rahmatig‘a bordi. Base mutaassir va muta’allim bo‘lduk. Do‘stbekning
            na’shini G‘aznig‘a eltib, Sultonning ravzasining eshikining oldida
            ko‘ydilar. Do‘stbek xeyli yaxshi yigit edi, bekligida hanuz taraqqiy
            qilur edi. Begligidin butun ichkiliklarida necha qatla yaxshilar
            bordi. Ul jumladin, bir martaba Andijonning bir yig‘ochi Raboti
            Zavrakda Sulton Ahmad Tanbal shabixun kelganda, men o‘n-o‘n besh
            kishi bila yurub, chopqunchisini urub yondurub, g‘ulig‘a etganda
            yuzcha kishi bila turub edi, ul fursatta uch kishi krldikim, mening
            bila to‘rt bo‘lg‘oy, ul uchdin birisi Do‘st Nosir edi, yana biri
            Mirzoquli ko‘kaldosh, yana biri Karimdod. Men-o‘q jibalab erdim.
            Tanbal yana bir kishi bila yasolidin eshiklik-tuvurluk ilgarrak
            turub edi, men Tanbal bila ro‘baro‘ bo‘ldum, bir o‘q dubulg‘asiga
            tegar urdum, yana bir o‘q qalqonini qaribchisi bila ko‘klay urdum.
            Bir o‘q butumg‘a o‘tkara ottilar. Tanbal boshimg‘a chopti.
            Ajabdurkim, boshimda dubulg‘a bo‘rki edi, bir tori kesilmadi, vale
            boshimg‘a xeyli yara bo‘ldi. YAna hech ko‘mak etmadi, mening bila
            hech kim qolmadi, zarurat bo‘lub, jilov yondurdum. Mendin keyinrak
            Do‘stbek edi, mendin o‘tub, ani chopibdur. Yana Axsi (234 6) din
            chiqar mahalda Boqi xez bilakim, agarchi hez derlar edi, vale
            qilichi mahkam erklik edi, chopqulashti. Ahsidin chiqqonda, men
            sekkiz kishi bila qolg‘onda ham bila edi. Ikki kishidin so‘ng
            Do‘stbekni tushurdilar. Bekliklarida Suyunchukxon sultonlar bila
            kelib, Toshkentda Ahmad Qosimni qabag‘onda alarni bosturub kirdi.
            Kabolda yaxshi jonlar tortti. Ahmad Qosim bularg‘a xabar qilmay,
            solib chiqti. Anda ham xonlar, sultonlarni bosturub, Toshkendtin
            yaxshi chikti. Yana so‘ngra Shirim tag‘oyi va Mazid va alar
            yog‘ikkrnda G‘aznidin ikki-uch yuz kishi bila ilg‘ob kelaturg‘onida
            bu mo‘g‘ullar uch-to‘rt yuz o‘bdon yigitlarni Do‘stbekning olig‘a
            yibordilar. Sharukon navohisida olig‘a borg‘onlarni yaxshi bosib,
            qalin kishi tushurub, g‘alaba bosh kesib kelturdi. Bajavr
            qo‘rg‘onini ham Do‘stbekning kishisi eldin burunroq etishib,
            fasilg‘a chiqti. Parolada ham Do‘stbek yurub, Haatiyni bosib
            qochurdi. Parola fath bo‘ldi. Do‘stbekning favtidin so‘ngra
            viloyatini inisi Mirim Nosirg‘a inoyat qildim. Odina kuni,
            rabiuloxirning sekkizida qo‘rg‘ondin Chorbog‘qa chiqildi. Seshanba
            kuni, oyning o‘n ikkisida Sulton Husayn mirzoning uluq kizi Muhammad
            Sulton mirzoning onasi Sultonim begimkim, bu fataratlarda Xorazmg‘a
            tushub edi, Yilibars (235 a) Sultonning inisi Esanquli Sulton
            Sultonim begimning qizini olib edi, Kobulg‘a keldilar. Alar
            o‘lturg‘ali Bog‘i Xilvat ta’yin bo‘ldi. Ul bog‘da tushgandin so‘ng
            men borib ko‘rdim. Chun egachi edilar, ta’zim va ehtiromlari
            jihatidin yukundum, alar ham yukundilar, yurub orada ko‘rushuldi.
            So‘ngralar doim bu qoidani mar’iy tutarlar edi. Yakshanba kuni,
            oyning ettisida Bobo SHayx haromnamaknikim, xeyli muddat bandta edi,
            gunohini afv qilib, bandtni chiqarib, xil’at in’om bo‘ldi. Seshanba
            kuni, oyning o‘n to‘qquzida tush qayta Xoja Seyoron sarig‘a
            otlanildi. Bu kun ro‘za edim, Yunus Ali va alar taajjub qilib
            dedilarkim, seshanba kuni va sayr va ro‘za — bu g‘aribtur. Bexzodg‘a
            kelib, qozisining uyiga tushuldi. Kechasi suhbat angizi bo‘ldi. Qozi
            arzg‘a etkurdikim, mening uyumda mundoqlar bo‘lg‘on emas, podshoh
            hokimdurlar. Bovujudkim, majlis asbobi muhayyo bo‘lub edi, qozining
            istirzoyi xotiri uchun, ichku bartaraf bo‘ldi. Chahorshanba kuni
            Xoja Seyorong‘a borildi. Panjshanba kuni, oyning yigirma birida bog‘
            solg‘on tog‘ning tumshug‘ida ulug‘ gird sufa soldurduk. Odina kuni
            ko‘prukdin jolag‘a o‘lturduk. Sayyodlarning uylarining to‘g‘risig‘a
            etganda, sayyodlar bir dang degan qushni tutub ekandurlar,
            kelturdilar. Mundin burun dangni ko‘rulgan (235 6) emas edi, g‘arib
            hay’atliq qushtur, sharhi Hinduston hayvonotini zikr qilg‘onda
            kelgusidur. Shanba kuni, oyning yigirma uchida bu gird sufaning
            ustiga chanor niholi va tol niholi darham tikildi. Namozi peshin
            chog‘ir suhbati bo‘ldi, sahari ushbu yangi gird sufaning ustida
            sabuhiy qilduk. Tushdin so‘ngra otlanib, Kobulg‘a mutavajjih
            bo‘lduk. Xoja Hasang‘a kela mastlikda etib lahza uyxuladuk. Xoja
            Hasandin otlanib, yarim kecha Chorbog‘ka kelildi. Xoja Xasanda
            mastliq holatida, Abdullo to‘n ufrog‘i bila o‘zini suvg‘a soldi.
            Otlang‘onda kechrak bo‘la sovukg‘a to‘ngub kela olmadi. Kechasi
            Qutluq Xojaning tiyulida bo‘lub, tonglasi o‘tgan kunning
            bee’tidollig‘idin mutanabbih bo‘lub, toib keldi. Men dedim, filhol
            ul nav’ tavba muyassar bo‘lg‘ay, yo yo‘q, bori filhol mundoq tavba
            qilkim, mening suhbatimdin o‘zga erda ichmagaysan. Kabul qildi. Bir
            necha oy bu qoidani mar’iy tutub, o‘ziga bo‘ldura olmadi. Dushanba
            kuni, oyning yigirma beshida, Hindubekkim, Bhirada va ul
            viloyatlarda sulh umidi bila qo‘yulub edi, keldi. Sulh va saloh
            so‘zlarig‘a quloq solmay, bizning so‘zlarimizni ko‘zga ilmay,
            kuloqqa olmay, biz yong‘och-o‘q qalin afg‘on va hindustoniyni
            yig‘ib, Hindubekning ustiga Bhiraga yurudi. Erlik el ham afg‘onlar
            sari evruldi. Hindubek Bhirada tura olmay, Xushob kelib, Dinkut
            viloyatining orasi bila Nilob kelib, (236 a) Kobulg‘a keldi. Deva
            Hindu Sektuning o‘g‘li va yana har hindukim, Bhiradin band qilib
            kelturulub edi, muhimlarini biror nima berib qat’ qildilar. Bu
            hindularg‘a otlar, bosh-ayoqlar in’om qilib, ruxsat berildi. Odina
            kuni, oyning yigirma to‘qquzida badanimda isitma harorati zohir
            bo‘ldi. Fasd qildim. Kun olush, gohi ikki kun osha, gohi uch kun
            osha isitur edim. Har isitkrnda g‘arki araq bo‘lmag‘uncha isitma
            qo‘ymas edi. O‘n-o‘n ikki kundin keyin, Mullo Xojago mamzuj
            chog‘irni nargis bila berdi, bir-ikki qatla ichtim. Foyda ham
            qilmadi. Yakshanba kuni, jumodiulavval oyining o‘n beshida Xoja
            Muhammad Ali Xosttin keldi. Bir egarlik ot peshkash qilib,
            tasaddukka yormoq ham kelturdi. Muhammad SHarif munajjim va Xost
            mirzolari ham Xoja Muhammad Ali bila kelib, mulozamat qildilar.
            Tonglasi, dushanba kuni Mullo Kabir Koshg‘ardin keldi. Andijon
            viloyatidin Koshg‘ar bila evrulub, Kobulg‘a kelibtur. Dushanba kuni,
            oyning yigirma uchida Malik Shoh Mansur Yusuf Zayi olti-yetti Yusuf
            Zayining ulug‘lari bila Savoddin kelib, mulozamat qildi. Dushanba
            kuni, jumodiussoniy oyining g‘urrasida Shoh Mansur boshliq Yusuf
            Zayi afg‘oniyning ulug‘larig‘a xil’atlar kiyduruldi, Shoh Mansurg‘a
            kumosh to‘n, jiba va tugmasi bila, yana biriga yalaklik kumosh to‘n,
            yana olti kishiga kumosh to‘nlar kiydurub, ruxsat berildi. Andoq
            muqarrar bo‘ldukim, Abuxadin yuqqori Savod viloyatig‘a dahl
            qilmag‘aylar va jami’ (236 6) raiyatlarni ichlaridin chiqarg‘aylar,
            yana Bajavr va Savodta ekan afg‘onlar olti ming harvor oshlig‘
            devong‘a tushurgaylar. Chahorshanba kuni, oyning uchida jullob
            ichtim. Yana ikki kun jullob ichtim. Shanba kuni, oyning oltisida
            doruyi kor ichtim. Dushanba kuni, oyning sekkizida Xalifaning ulug‘
            qizig‘a Qosimbekning kichik o‘g‘li Hamzaning sochig‘i kirdi. Ming
            shohruxiy edi. Bir egarlik ot ham tortti. Seshanba kuni Shoh Hasan
            Shohbek chog‘ir suhbatig‘a ruxsat tilab, Xoja Muhammad Ali boshliq
            ba’zi beklar bila ichkilarni uyiga eltti. Yunus Ali va Gadoyi
            tag‘oyi mening qoshimda edilar. Men hanuz chog‘irdin parhez qiladur
            edim. Dedimkim, hech andoq bo‘lmaydurkim, men xushyor o‘lturub,
            jami’ chog‘ir irtikob qilg‘aylar va men sop-sog‘ turub, bir bo‘lak
            o‘zini masti sharob qilg‘aylar. Keling, mening qoshimda ichinglar,
            men zamone tafarruj kilay, xushyorlar bila mastlarning ixtilot va
            omizishi nechuk bo‘lurin bilay. Chanor bog‘ining eshigida solg‘on
            suratxonaning sharqi-janub sari yonida kichikrak oqqina uy tiqilib
            edi, gohi anda o‘lturur edim, anda majlis bo‘ldi. So‘ngra G‘iyos
            mashara keldi, necha qatla majlisdin mutoyaba tariqi bila
            buyuruldikim, ixroj qildilar. Oxir shaloyin bo‘lub, masharaliq bila
            majlisda yo‘l topti. Turdi Muhammad qipchoq bila Mullo Kitobdorni
            ham majliska tiladuk. Shoh Hasang‘a (237 a) va uyidag‘i majlis
            ahlig‘a bu ruboiyni badihatan aytib yiborildi: Ahbobki bazmida
            guliston xastur, Yo‘q lek alar bazmida bizga dastur. Ul jam’da gar
            huzuri jam’iyat bor, Yuz shukr, bu jam’ behuzur emastur. Ibrohim
            chuhradin yiborildi. Ikki namoz orasig‘a yakin bu majlis ahli mast
            bo‘lub tarkashtilar. Bu behuzurliq muddatida taxtiravon bila
            ko‘tartib yurur edim. Bir necha kun burunroq mamzuj chog‘ir ichilib
            edi, yana foyda kilmaganidin, ichilmaydur edi. Naqoxat ayyomining
            oxirida Tolor chamanining g‘arbi-janub tarafida, olma tubida majlis
            tartib qilib, mamzuj chog‘ir ichtim. Odina kuni, oyning o‘n ikkisida
            Ahmadbek va Sulton Muhammad do‘ldoykim, Bajavrda ko‘mak ko‘yulub
            edi, keldilar. Chahorshanba kuni, oyning o‘n ettisida Haydar
            Taqiyning bog‘ida Tengriberdi ba’zi beklarga va yigitlarga suhbat
            beradur edi, men ham ul suhbatka borib ichtim. Kech namozi xuftan
            andin ko‘pub kelib, ulug‘ oq uyda ham ichildi. Panjshanba kuni,
            oyning yigirma beshida Mullo Mahmud qoshida fikh sabaqi o‘qumoq
            ta’yin bo‘ldi. Seshanba kuni, oyning salxida Shah Shujo’ arg‘unning
            qoshidin Abu Muslim ko‘kaldosh elchilikka keldi. Bir tupchoq ot
            peshkash kelturdi. Ushbu kun Yusuf Ali rikobdor Chanor bog‘idagi
            havzni uzub, ko‘l solib, yuz navbat evruldi. Bosh-oyoq va egarlik ot
            va yormoq in’om bo‘ldi. Chahorshanba kuni, rajab oyining sekkizida
            SHoh Hasanbekning uyig‘a (237 b) borib ichtim. Aksar beklar va
            ichkilar bor edilar. Shanba kuni, oyning o‘n birida majlis edi,
            namozi digar bila namozi shomning orasida, ulug‘ kabutarxonaning
            tomining ustig‘a chiqib ichildi. Kechroq bir necha otliq Dehi Afg‘on
            saridin yo‘l bila shahr sari o‘tub boradur. Tahqiq qilildi: Darvesh
            Muhammad sorbon ekandurkim, Mirzoxon qoshidin elchilikka keladur
            ekandur, tom ustidin chorladuk. Deyildikim, to‘ra va to‘ka bila
            elchilik qilurni qo‘yg‘il, betakallufona kelgil! Darvesh Muhammad
            kelib tortik peshkash tortib suhbatta o‘lturdi, ul fursatta toib
            edi, ichmas edi. G‘oyati shabkacha munda ichildi. Tonglasi, devon
            o‘lturg‘onda rusum va qoida bila kelib, Mirzoxon yiborgan
            peshkashlarni tortti. O‘tgan yil yuz tashvish va ko‘p va’da va va’id
            bila tamom ul yuzdagi aymoqlarni ko‘churub, Kobul kelturub eduk.
            Kobul tor erdur, aymoq va atrokning gala-qorasig‘a farog‘at bila
            qishloq va yayloq er emas. Sahronishin elni o‘z ko‘nglig‘a ko‘ysa,
            hargiz Kobulni havas qilmas. Qosimbekka xizmat qilib, ul yuzga o‘tar
            uchun, orag‘a soldilar, Qosimbek ko‘p mubolag‘a qildi. Oxir
            aymoqlarg‘a Qunduz va Bog‘lon sari o‘tmak uchun ruxsat oldi. Hofiz
            Jubayr kotibning og‘a-inisi Samarqandtin kelib edi, bu fursatta
            Samarqandg‘a ruxsat berib, Fo‘lod Sultong‘a devonimni yibordim.
            Devonning orqasida bugina qat’ani bitidim: (238 a) Ul sarvning
            harimig‘a gar etsang, ey sabo, Bergil bu hajr xastasidin ed
            ko‘ngliga, Rahm aylabon sog‘inmadi Boburni bor umid, Solgay Xudoy
            rahmni Fo‘lod ko‘ngliga. Odina kuni, oyning o‘n ettisida Shoh Mazid
            ko‘kaldosh Muhammad Zamon mirzo qoshidin tasadduq va peshkash ot
            kelturub, mulozamat qildi. Ushbu kun Shohbekning elchisi Abu Muslim
            ko‘kaldoshqa xil’at kiydurub, in’om qilib, ruxsat berildi. Xoja
            Muhammad Ali bila Tengriberdiga ham viloyatlarig‘a — Xost bila
            Andarobka bormoqqa ushbu kun ruxsat bo‘ldi. Panjshanba kuni, oyning
            yigirma uchida Muhammad Ali jang-jangkim, Kachakot va Qorluq
            navohasida qo‘yub, ul viloyatlarni anga uhda qililib edi, Mirzoyi
            Malviy qorlukning o‘g‘li Shoh Husayn yana Haatiyning kishisi ham
            bila keldilar. Ushbu kun, Mullo Alixonkim, Samarqandg‘a ko‘chini
            kelturg‘ali borib edi, kelib, mulozamat qildi. Abdurrahmoniy afg‘on
            Gardiz sarhadida o‘ltururlar edi, mol va muomalada royij emas
            edilar, borur-kelur korvoniylar ham bulardin mutazarrir edilar.
            Chahorshanba kuni, rajab oyining yigirma to‘qquzida bu afg‘onlarni
            chopa otlanildi. Tangi Vag‘jon navohisida tushub, osh eb, kech
            namozi peshin andin otlanduk. Kechasi yo‘l oziqib, Panjob Shahnaning
            sharqi-janub sari pushtalarda va dashtlarda xeyli sargardon (238 b)
            liq tortildi. Muddatdin so‘ngra yo‘lg‘a kelib kirduk. Chashmayi
            Paraning ko‘talidin oshib, Gardiz sari boqishliq qo‘lidin farz
            vaqtida tuzga chiqib chopqun yiborildi. Bir bo‘lak cherik eli
            Kirmosh tog‘i sarig‘akim, Gardizning sharq va janubidur, chopkun
            bordilar. Ul chopqunchi orkasig‘a Xisrav Mirzoquli va Sayyid Ali
            boshliq g‘ulning o‘ng ko‘lini yiborildi. Ko‘proq cherik eli
            Gardizning sharqiy tarafi julga yuqqori boka chopqun bordilar. Bu
            chopqunchining orqasig‘a Sayyid Qosim eshik og‘a, Mirshoh qavchin,
            Qiyom, Hindubeq Qutluqqadam Husayn boshliqlarni yiborildi. Chun
            cherik elining ko‘pragi julga yuqqori boqa chopqun borib edilar,
            alarni uzotg‘ondin so‘ng, men ham bularning keticha-o‘q yurudum. Bu
            julga yuqqori el yiroqroq ekandur. Julga yuqqori borg‘on cherik
            elining otlari bo‘ldurdi. Oncha nima cherik eliga tushmadi.
            Qirq-ellikcha afg‘on yayog‘i tuzda ko‘runur. Bu cherik orqasig‘a
            borg‘onlar alar sari mutavajjih bo‘lub, manga kishi chopturdilar.
            Men dag‘i ildamroq yurudum. Men etguncha Husayn betaqrib va behisob
            yolg‘uz ot solibtur. Afg‘onlarning ichiga kirib, qilich solur
            mahalda otini o‘qlab yiqarlar. Ko‘pg‘och, oyog‘ig‘a chopib
            yiqiturlar. To‘sh-to‘shidin pichoqlab, chopqulab, pora-pora
            ayladilar. Bu yigitlar boqib turub, ko‘makka etishmaslar. Bu xabar
            kelgach, Gadoyi tag‘oyi, Poyanda Mu-hammad (239 a) krplon,
            Abul-Hasan ko‘rchi, Mo‘minatka boshliq ichkilarni va yigitlarni
            jilovrez ilgari yiborib, o‘zum ham tez yurudum. Boridin burun Mo‘min
            atka bir afg‘onni nayza bila tiqib, boshini kesib kelturdi. Abulhsan
            qo‘rchi ham yalang‘och yaxshi yurub, afg‘onlarning olin to‘sub, ot
            solib, bir afg‘onni chopqulab yiqib, boshini kesib kelturdi. O‘ziga
            uch yara bo‘lub edi, otig‘a bir yara bo‘lub edi. Poyanda Muhammad
            qoplon ham yaxshi yurub, bir afg‘onni chopqulab, boshin olib
            kelturdi. Agarchi, Abulhasan bila Poyanda Muhammad qoplonning
            yigitliklari mundin burun ham ma’lum edi, bu yurushta ishlarini
            ko‘prak bildurdilar. Bu qirq-ellikcha afg‘on tamomisi o‘qa, qilichka
            borib, poralandilar. Bu afg‘onlar kirilg‘ondin so‘ng, bir
            xavidzorg‘a tushub, buyurdukkim, bu afg‘onlarning boshlarini kalla
            manora qildilar. Yo‘lda keladurgonda Husayn bila bo‘lg‘on beklar
            keldilar. Siyosat va g‘azab bila dedimkim, muncha kishi boqib turub,
            bir necha yayoq afg‘ong‘a tup-tuz erda mundoq yigitlarni
            oldurubsizlar. Sizlarni to‘ra-muchadin xuratib, pargana va
            viloyatingizdin ayrib, soqollaringizni qirqib, shahrlarda tashhir
            qilmoq kerak, to har kim mundoq yigitni mundoq g‘animg‘a oldursa,
            mundoq tup-tuz ilik tebratmay boqib (239 b) tursa, sazosi bo‘lg‘ay.
            Kirmosh sari borg‘on cherik eli qo‘y va o‘lja olib keldilar. Bobo
            Qashka mo‘g‘ul ham Kirmosh sari borg‘on cherik bila borib edi. Bobo
            Qashkag‘a bir afg‘on qilich tegurur mahalda yaxshi to‘xtab turub,
            o‘qini to‘ldurub, bu afg‘onni urub yikibtur. Sabohi ko‘chub, Kobul
            sari mutavajjih bo‘lduk. Muhammad baxshi va Abdulaziz miroxo‘r va
            Mir Xurd bakovulga hukm bo‘ldiki, Chashmayi Parani o‘tub, andin
            kirg‘ovul ovlagaylar. Uzum bir necha kishi bila Maydoni Rustam yo‘li
            bilakim, ko‘rulmagan edi, bordim. Maydoni Rustam tog‘larning orasida
            voqi’ bo‘lubtur, tog‘ning boshig‘a yovukroq, xeyli safoliq er
            emastur. Ikki tog‘ning orasida kengrak julgasi tushubtur. Janubiy
            tarafida pushtaning etagida kichikrak chashmasi bor. Ulug‘-ulug‘ rim
            daraxtlari ham bor. Bu Maydoni Rustamning Gardiz tarafidin chiqib
            kelur yo‘lida chashmalari bor, daraxtlari ham xeyli bor. Bu
            kichikrak daraxtlardur. Agarchi julgasi torroqdur, vale bug‘ina
            daraxtlarning tubi ko‘p-ko‘q yaxshig‘ina o‘langlardur. Safoliqqina
            julgadur. Maydoni Rustamning janub tarafidag‘i toqqa chiqildi.
            Kirmosh tog‘lari va Bangash tog‘lari oyoq ostida ko‘runadur. Kirmosh
            tog‘laridin nari pashakaal bulutlari tah-batah ko‘runadur, (240 a)
            ul viloyatlar sarikim pashakaal bo‘lmas, aslo bulut ko‘runmaydur.
            Namozi peshin Huniyg‘a kelib tushuldi. Tonglasi Muhammad Og‘a
            kentining navohisida tushub, ma’jun irtikob qilib, baliq dorusini
            suvg‘a solib, bir pora baliq tutuldi. Yakshanba kuni, sha’bon
            oyining uchida Kobulg‘a kelduk. Seshanba kuni, oyning beshida
            Darvesh Muhammad Fazliy bila Xisravning navkarin tilab, Husayn
            olilg‘onda qiskaliq qilg‘onlarning kayfiyatin so‘rub,
            to‘ra-muchalaridin hurattuk. Namozi peshin chanor tubida chog‘ir
            majlisi bo‘ldi. Bobo Qashka mo‘g‘ulg‘a xil’at in’om bo‘ldi. Odina
            kuni, oyning sekkizida Kepakkim, Mirzoxon qoshig‘a borib edi, keldi.
            Panjshanba, namozi digar Xoja Seyoron va Boron va Domani ko‘hning
            sayrig‘a otlandim. Namozi xuftanda Momo xotung‘a tushuldi. Tonglasi
            Istalif kelib tushtuk. Ul kun ma’jun eyildi. Shanba kuni Istalifda
            chog‘ir suhbati bo‘ldi. Sabohi Istalifdin otlanib, Sanjid darasining
            orasi bila o‘tub, Xoja Seyoronning yakinig‘a etganda, bir uluq
            yilonkim, yo‘g‘onlig‘i bilakcha va uzunlig‘i bir kuloch bo‘lg‘ay
            edi, o‘lturuldi. Bu ulug‘ yilonning ichidin bir inchkarak yilon
            chikti, g‘olibo o‘shul yakinda yutub ekandur, bori a’zosi butun edi.
            Bu inchka yilon bu ulug‘ yilondin juzviy kiska (240 b) roq bo‘lg‘ay
            edi. Bu inchka yilonning ichidin bir katta sichqon chiqti, ul ham
            butun edi. Hech eri xal bo‘lmaydur edi. Kelib Xoja Seyoronda chog‘ir
            majlisi bo‘ldi. Ushbu kun kichkina tunqatordin ul yuzdagi beklarga
            buljor bila farmonlar bitib yiborildikim, cherik otlaniladur,
            muqarrar bo‘lg‘on buljorg‘a ehtimom qilib, etisha kelsunlar. Sabohi
            otlanib, ma’jun eb, Parvon suv qotilishida Parvon suvig‘a bu el
            dasturi bila baliq dorusi solib, kalin baliq tutuldi. Mirshohbek
            oshu ob tortti. Mundin otlanib, Gulbahor borildi. Namozi shomdin
            so‘ng chog‘ir suhbati bo‘ldi. Bu suhbatlarda Darvesh Muhammad sorbon
            bo‘lur edi. Agarchi yigit edi va sipohiy edi, vale chog‘ir irtikob
            qilmas edi, toyib edi. Qutluq Xoja ko‘kaldosh muddati madid edi,
            sipohiylikni tark qilib, darvesh bo‘lib edi. Yoshi ham xeyli bor
            edi, soqoli xud oppoq oqarib edi. Hamisha bu suhbatlarda harifi
            sharob edi. Men Darvesh Muhammadqa dedimkim, Qutluq Xojaning
            soqolidin uyat! Darvesh va qari va oq soqolliq hamisha chog‘ir
            ichar, sen sipohiy va yigit va qopqora soqolliq hargiz ichmassen, ne
            ma’ni? Chu mening da’b va tariqim andoq emas edikim, ichmas kishig‘a
            chog‘ir taklifi qilg‘aymen, ushmuncha bil-o‘q hazl bila o‘tti,
            chog‘ir taklifi qililmadi. Sabohi sabuxiy qilduk. Chahorshanba (241
            a) kuni Gulbahordin otlanib, Abunning kentida tushub, taom eb,
            otlanib, Bog‘oti Xumg‘a borib tushuldi. Namozi peshindin so‘ng
            chog‘ir suhbati bo‘ldi. Tonglasig‘a andin otlanib, Xoja Xond
            Sayyidning mazorini tavof qilib, kelib Jina qo‘rg‘onidin jolag‘a
            kirduk. Panjxir suvining qotilishida jola tog‘ning to‘qunishig‘a
            urunub, g‘arq bo‘layozdi: Ruhdam, Tangriquli, Mir Muhammad jolabon
            jola tog‘qa urungach, suvg‘a yiqildilar. Ruhdam bila Tengriqulini
            tashvishlar bila tortib, jolag‘a-o‘q chiqordilar. Chin i piyola va
            qoshuq va doira suvg‘a bordi. Mundin o‘tub, Sangi Burida
            to‘g‘risig‘a etganda, jola suvning o‘rtasida shoxqamu yo band uchun
            qoqqon qozuqqamu urundi, Shoh Hasan Shohbek arqong‘a-o‘q bordi.
            Mirzoquli ko‘kaldoshni ola-o‘q yiqildi. Darvesh Muhammad sorbon ham
            suvg‘a yiqildi. Mirzoquli tavre bordi. Yikilur mahalda iligidagi
            qovun kesadur pichoqni jolaning ustidagi bo‘ryog‘a sanchib-o‘q
            yiqildi, Mirzoquli jolag‘a kelmay, to‘n ufrog‘i bila uzub chiqti,
            joladin chiqib, ul okshom jolabonlarning uyida qo‘nduk. Biaynihi
            suvg‘a borg‘on xaftrang piyoladek piyola Darvesh Muhammad peshkash
            qildi. Odina kuni suv yoqasidin otlanib, Inichkadin quyig‘a
            Ko‘hbachaning domanasida tushub. o‘z iligimiz bila (241 b) g‘alaba
            misvok olduk. Andin o‘tub, Xoja Xizriylarning uyida osh eb,
            otlanildi. Namozi peshin Qutluq Xojaning yatuli Lamg‘oniy kentig‘a
            tushduk. Qutluq Xoja mohazare hozir qildi. Tanovul qilib, otlanib,
            Kobulg‘a kelildi. Dushanba kuni, oyning yigirma beshida Darvesh
            Muhammad sorbong‘a xossa xil’at va egarlik ot inoyat qilib,
            navkarlikka yukunduruldi. To‘rt-besh oy sochimni qirkmaydur edim,
            Chahorshanba kuni, oyning yigirma ettisida sochimni qirqtim. Bu kun
            chog‘ir suhbati bo‘ldi. Odina kuni, oyning yigirma to‘qquzida Mir
            Xurdning Hindolning atkaligiga yukunduruldi. Ming shohruxiy sochiq
            kiyurdi. Chahorshanba kuni, ramazon oyining beshida Tulak
            ko‘kaldoshning qoshidin Barlos Jiki otliq navkari arzadoshtini
            kelturdi. O‘zbak chopqunchisi ul navohig‘a kelgan ekandur, Tulak
            chiqib, urushub bosibtur. Bir tirik o‘zbak va bir bosh kelturdi.
            Shanba oqshomi, oyning sekkizida Qosimbekning uyiga borib, og‘iz
            ochduk. Bir egarlik ot tortti. Yakshanba oqshomi Xalifaning uyida
            og‘iz ochildi. Bir egarlik ot peshkash qildi. Tonglasi Xoja Muhammad
            Ali va Jon Nosirnikim cherik maslaxatig‘a tilalib edi,
            viloyatlaridin keldilar. Chahorshanba kuni, oyning o‘n ikkisida
            Komronning tag‘oyisi Sulton Ali mirzo (242 a) kim, men Xostdin
            Kobulg‘a borur yil Koshg‘arg‘a borib edi, nechukkim mazkur bo‘ldi,
            keldi. Panjshanba kuni, oyning o‘n uchida Yusuf Alining daf’i va
            raf’ig‘a azm-jazm qilib, otlanib, Dehi Ya’qub suvining Kobul
            tarafidag‘i o‘langga tushuldi. Otlanur choq Boboxon axtachi
            yaramasroq ot tortti, achchig‘imdin bir musht yuziga urdum. Binsir
            barmog‘im tubidin sindi. Ul fursatta xeyli og‘rimadi. Kelib, yurtqa
            tushganda xeyli tashvish berdi. Bir necha mahal xeyli riyozat
            torttim. Xat bitiy olmas edim, oxir chur butti. Ushbu safar qilg‘on
            yurtta mening xolam Davlat Sultonxonimning Qutluq Muhammad otliq
            ko‘kaldoshi Koshg‘ardin Xonim qoshidin xat va bilkot kelturdi. Ushbu
            kun Dilazokning ulug‘lari Buxon va Muso kelib, peshkashlar bila
            mulozamat qildilar.. Yakshanba kuni, oyning o‘n oltisida Ko‘chbek
            keldi. Chahorshanba kuni, oyning to‘qquzida ko‘chub, Bichokdin
            o‘tub, doim tushar ergakim, ushbu Bichok rudining yokasidur,
            tushuldi. Bomiyon va Kohmard va G‘o‘riy Ko‘chbekka taalluq
            viloyatlar o‘zbakka yaqin jihatidin Ko‘bekni bu cherikdin maof
            tutub, ushbu yurttin o‘zum chirmog‘on mandil va bosh-ayog‘ inoyat
            qilib, viloyatig‘a ruxsat berildi. Odina kuni, oyning yigirma birida
            Bodom chashmag‘a tushduk. (242 b) Tonglasi Borik ob tushuldi. O‘zum
            Qoratuni sayr qilib keldim. Ushbu yurtta yig‘ochdin asal topildi.
            Ko‘ch-barko‘ch mutavajjih bo‘lduk. Chahorshanba kuni, oyning yigirma
            oltisida Bog‘i Vafoda tushdik. Panjshanba kuni bog‘da-o‘q bo‘ldum.
            Odina kuni ko‘chub, Sultonpurdin o‘tub tushuldi. Bu kun Shoh Mir
            Husayn viloyatidin keldi. Buxon va Muso boshliq Dilazokning
            ulug‘lari ham bukun keldilar. Savodka Yusuf Zayining daf’ig‘a azimat
            qililib edi, Dilazok maliklari arzg‘a etkurdilarkim, Hashnag‘arda
            ulus qalindur, oshliq ham ko‘p topulur, Hashnag‘arg‘a sa’y qildilar.
            Mashvarat qilib, so‘zni munga qo‘yuldikim, chun Hashnag‘arda oshliq
            qalin emish, andag‘i afg‘onlarni chopib, Hashnag‘ar qo‘rg‘onini yo
            Parshovar qo‘rg‘onini rost qilib, bu oshliqdin zahira solib, Shoh
            Mir Husaynni bir pora yigitlar bila anda qo‘yulg‘ay. Bu maslahat
            uchun Shoh Mir Husayng‘a o‘n besh kunluk buljor bila ruxsat
            berildikim, viloyatig‘a borib, yarog‘ini qilib kelgay. Tonglasig‘a
            ko‘chub, Jo‘yi Shohiyg‘a kelib tushduk. Tengriberdi, Sulton Muhammad
            do‘ldoy keyindin bu yurtqa keldilar. Hamza ham Qunduzdin bukun
            keldi. Yakshanba kuni, oyning salxida Jo‘yi Shoxiydin ko‘chub, Qirq
            ariqqa (243 a) tushuldi. Men bir necha maxsuslar bila jolag‘a kirib
            keldim. Iyd hiloli bu yurtta ko‘ruldi. Darayi Nurdin bir necha ulog‘
            chog‘ir kelturub edilar, namozi shomdin keyin chog‘ir majlisi
            bo‘ldi. Ahli majlis Muhib Ali qo‘rchi, Xoja Muhammad Ali kitobdor,
            Shoh Hasan, Shohbek, Sulton Muhammad do‘ldoy, Darvesh Muhammad
            sorbon edi. Darvesh Muhammad toib edi. Kichiklikdin beri mening
            shartim andoq edikim, ichmas kishiga taklife qilmag‘oymen. Doyim
            suhbatlarda Darvesh Muhammad bo‘lur edi, hech nav’ taklife qilinmas
            edi. Xoja Muhammad Ali erkiga qo‘ymay, taklif qila-qila chog‘ir
            ichurdi. Dushanba kuni, sabohi iyd kuni ko‘chtuk. Yo‘lda xumor
            daf’ig‘a ma’jun eduk. Ma’junnoklikta bir hanzal kelturdilar. Darvesh
            Muhammad hanzalni ko‘rgan emas edi. Men dedimkim, Hindustonning
            hinduvonasidur, bir karj kesib berdim. Rag‘bat bila tishladi,
            oqshomg‘acha achchiklig‘i og‘zidin ketmadi. Garm chashmaning
            balandisida tushub, yaxni tortiladur edikim, Langarxonkim, necha
            mahal o‘z erida edi, kelib, ot va bir pora ma’jun tortib, mulozamat
            kildi. Kelib Yadabirg‘a tushtuk. Namozi digarda bir necha maxsus
            bila jolag‘a kirib, bir kuro‘hcha quyi borib chiqtuk. Tonglasi andin
            ko‘chub, Xaybar ko‘talining tubig‘a (243 6) tushuldi. Ushbu kun
            Sulton Boyazid Nilobdin Pora yo‘li bila o‘tub, bizning xabarimizni
            topib, keyinimizcha kelib, arz qildikim, Afridiy afg‘on ko‘ch va
            moli bila Porada o‘lturubdur. Sholi qalin ekibturlar, sholisi
            pishib, tamom oyoq ustidadur. Chun Hashnag‘ardag‘i Yusuf zayi
            afg‘onlar ustig‘a azimat qilib edu, anga parvo qilmaduk. Namozi
            peshinda Xoja Muhammad Alining o‘tog‘ida shurb majlisi bo‘ldi. Ushbu
            majlisda-o‘q Sulton Taroxiydin bu sorig‘a kelgan kayfiyatni mashruh
            bitib, Bajavrg‘a Xoja Kalong‘a yiborildi. Farmon hoshiyasida bu
            baytni bitidim: Sabo ba lutf bsho‘ on gazoli ra’noro, Ki sar ba
            ko‘hu biyobon tu dodai moro. Andin saboh ko‘chub, ko‘taldin inib,
            Xaybar tangisidin o‘tub, Ali Masjidg‘a tushuldi. Andin namozi peshin
            otlanib, partoldin ayrilib, ikki pos bo‘lub edikim, Kobul suvining
            yoqasig‘a kelib, ozroqcha uyuxladuk. Sahar guzar topib, suvdin
            kechildi. Qorovuldin xabar keldikim, afg‘onlar xabar topib,
            qochg‘ondurlar. Yurib, Savod suvidin o‘tub, afg‘onlarning ekinining
            orasig‘a tushuldi. Ta’rif qilg‘onning yarimi, balki choragicha
            oshliq topilmadi. Hashnag‘arni bu oshliq umidi bila (244 a) yasamoq
            hisobi tag‘ayyur topti. Bu yurushga sa’y qilg‘on Dilazok maliklari
            bu jihattin munfail bo‘ldilar. Namozi digar Savod suvining Kobul
            tarafig‘a kechib tushuldi. Tonglasi Savod suvidin ko‘chub, Kobul
            suvidin kechib tushuldi, kengashga kirar beklarni charlab,
            kengashib, so‘z mung‘a qaror toptikim, Sulton Boyazid aytqon Afridiy
            afg‘onini chopib, aning molini va oshlig‘in ko‘chi bila Parshovar
            qo‘rg‘onini yasatib, kishi qo‘yulg‘ay. Hindubek qavchin va Xost
            mirzodalari keyindin bu manzilda keldilar. Bukun ma’jun eyildi.
            Darvesh Muhammad sorbon, Muhammadiy ko‘kaldosh, Gadoyi tag‘oyi, Asas
            edi. So‘ngra Shoh Hasanni ham tiladuk. Osh tortilg‘ondin so‘ng
            namozi digar jolag‘a kirduk. Langarxon Niyoziyni ham jolag‘a
            chorladuk. Namozi shomda joladin chiqib, o‘rdug‘a kelildi. Ushul
            qaror bila suv yoqasidin sahar ko‘chub, Jomdin o‘tub, Ali Masjid
            suvining chiqishida tushuldi. Abulhoshim Sultonalikim, keyindin
            kelib edi, dedikim, arafa kechasi Jo‘yi Shohiydin Badaxshondin
            kelgan kishi bila Jamrudtin o‘tub edim, ul dedikim, Sulton Sa’idxon
            jazm Badaxshon ustiga keldi. Men podshohqa xabar qila keladurmen.
            Beklarni chorlab, mashvarat qilib, bovujudi bu xabar qo‘rg‘on (244
            b) yasamoqning maslahatini topmay, Badaxshon azimati bila murojaat
            kilildi. Langarxong‘a xil’at berib, Muhammad Ali jang-jangga ko‘mak
            ta’yin qilib, ruxsat berildi. Ul oxshom Xoja Muhammad Alining
            chodirida chog‘ir majlisi edi. Erta bila bu erdin ko‘chub, Xaybar
            ko‘talidin oshib, ko‘tal tubiga tushuldi. Xizr xaylidin ko‘p
            noshoyista harakatlar zohir bo‘lub edi. Cherik borurda-kelurda
            keyinga qolg‘on, yoqag‘a tushgan cherik eliga o‘qlar ko‘yub,
            otlarini elturlar edi. Alarg‘a ta’dibe kilmoq va go‘shmole bermoq
            vojib va lozim ko‘rundi. Bu xayol bila ko‘tal tubidin sahar ko‘chub,
            Dehi G‘ulomonda tushlanduk. Namozi peshin otg‘a bo‘g‘uz berib,
            otlanildi. Muhammad Husayn ko‘rchini Kobulg‘a chopturuldikim,
            Kobulda bo‘lg‘on Xizr xaylini bandlab, jihatini mafsal qilib, arzg‘a
            etkurgaylar. Badaxshondin dag‘i har xabar bo‘lsa, mashruh bitib, bir
            kishidin bot yiborg‘aylar. Ul kecha ikki poskacha yurub,
            Sultonpurdin ozroqcha o‘tub, tushub, lahza uyuxlab, otlanduk. Xizr
            xayli Bihar va Masxigromdin Qora suvg‘acha o‘lturg‘on ekandurlar.
            Tong burnida etib, chopqun qo‘yuldi. Aksar moli va o‘g‘lon-ushog‘i
            cherik eliga tushti. Oz-og‘loqchasi toqqa yovuq edi, toqqa tortib
            qutuldi. Tonglasi Qilog‘u (245 a) g‘a tushuldi. Ushbu yurtta
            kirg‘ovul olildi. Keyin qolg‘on uruq ham bukun bu yurtta kelib
            ko‘shuldi. Vaziriy afg‘on doyim yaxshig‘ina mol bermas edi. Bu
            siyosattin uch yuz qo‘ypeshkash kelturdi. Iligim chiqqoni (sababli)
            hech nima bitimaydur edim, ushbu yurtta yakshanba kuni, oyning o‘n
            to‘rtida ozroqcha nima bitidim. Tonglasi Xirilji Shamu xayl boshliq
            afg‘onlarning ulug‘lari keldilar. Dilazokning uruqlari bu jamoaning
            gunohlarini mubolag‘alar bila darxost qildilar. Gunohlarin
            bag‘ishlab, asirlarni ozod qildum. Mollarin to‘rt ming qo‘yg‘a qaror
            berib, ulug‘larig‘a to‘nlar kiydurub, tahsildorlar ta’yin qilib
            yiborildi. Bu ishlarga qaror berib, panjshanba kuni, oyning o‘n
            sekkizida ko‘chub, Bihar va Masxgiromg‘a tushub, tonglasi Bog‘i
            Vafog‘a keldim. Bog‘i Vafoning xo‘bluq mahallari edi, sahnlari tamom
            sebargazor, anor daraxtlari sap-sarig‘ xushrang xazon bo‘lubtur.
            Anorlar daraxtlarda qip-qizil, norunj daraxtlari sabz va hurram,
            norunjlar daraxtlarda benihoyat, vale norunjlar xotirxoh
            sarg‘armaydur edi, anorlari yaxshi, anorlari garchi viloyatlarning
            yaxshi anorlaricha emas edi. Bog‘i Vafodin bir yaxshi mahzuzkim
            bo‘lduq bu navbat edi. Bu uch-to‘rt kunkim bu bog‘da (245 b) eduq
            bori o‘rdu eli ifrot bila anor edilar. Dushanba kuni bog‘din
            ko‘chtuk. Men bir paharg‘acha yurub, ba’zi norunji in’om bo‘ldi.
            Ba’zi beklarga bir daraxt norunji, ba’zilarig‘a ikki kishig‘a bir
            daraxt norunji in’om bo‘ldi. Chun kish Lamg‘on sayri qilur xayoli
            bor edi, xavzning atrofida yigirmacha norunj daraxtini buyurdumkim,
            qo‘rug‘aylar. Bukun Gandamakka tushub, tonglasi Jigdalik tushuldi.
            Namozi shomg‘a yakin chog‘ir majlisi bo‘ldi, aksar ichkilar bor
            edilar, oxir suhbatta Qosimbekning xoharzodasi Gadoyi Muhammad xeyli
            shaloyinliq qildi. Mast bo‘lg‘onda mening yonimdag‘i takyaga
            tayandi. Gadoyi tag‘oyi majlisdin ko‘tarib chiqardi. Ul yurttin erta
            ko‘chuldi. Qo‘ruqsoy yonidagi Borik ob quyi yuqqori sayr qila
            bordim. Bir kecha turoq daraxtlari asru xo‘b xazon bo‘luptur. Usha
            erda tushub, yilqiron oshini tortturuldi. Xazon bois bo‘ldi, chog‘ir
            ichildi. Yo‘ldin ko‘y kelturub, buyuruldikim, kaboblar qilg‘oylar.
            Balut shohlarig‘a o‘tlar qo‘yub, tafarruj ko‘rduk. Mening keladurgan
            xabarimni Mullo Abdulmalik devona eshitib, istid’o qildikim,
            Kobulg‘a eltgay. Kobulg‘a Mullo Abdulmalikni yiborildi. Hasan nabira
            Mirzoxon qoshidin meni deb kelgan ekandur. Bu erda kelib (246 a)
            mulozamat qildi. Zavol vaqtig‘acha munda ichildi. Andin so‘ng
            otlanildi. Majlis ahli guzaro mastlar bo‘lub edilar. Sayyid Qosim
            andoq mast erdikim, ikki navkari tashvish bila ot ustiga solib,
            o‘rdug‘a etkurdilar. Do‘st Muhammad Boqir andoq mast edikim, Amin
            Muhammad tarxon va Mastiy chuhra boshliqlar har necha sa’y qilib,
            otlandura olmaslar. Boshig‘a suv quyarlar ham bo‘lmas. Bu fursatda
            bir pora afg‘on paydo bo‘lur, Amin Muhammad tarxon chog‘ir
            kayfiyatida xayol qilurkim, muni mundoq etib oldurg‘uncha boshini
            kesib olib ketarbiz. Bori yuz mashaqqat bila ot ustig‘a solib, olib
            kelurlar. Yarim kechada Kobulg‘a kelduk. Sabohi devonda Qulibekkim,
            Koshg‘arg‘a Sulton Sa’idxon qoshig‘a elchilikka borib edi, kelib,
            mulozamat qildi. Beshka mirzoyi itarchini Qulibekka qotib,
            elchilikka yiborib edi, ul viloyatning matoidin bir pora savg‘ot
            kelturdi. Chahorshanba kuni, zilqa’da oyining g‘urrasida Kobulning
            go‘rining qoshida yolg‘uz borib, sabuhiy qildim. So‘ngra ahli majlis
            birin-ikki keldilar. Oftob yoyila Bog‘i Binafshag‘a borib, Havz
            yoqasida ichildi. Tush bo‘la uyqulab, namozi peshin yana ichildi.
            Ushbu namozi peshin suhbatida Tengriqulibek va Mahdiyg‘akim, mundin
            burun suhbatta chog‘ir berilmaydur edi, (246 b) chog‘ir berdim.
            Namozi xuftan hammomg‘a keldim. Ul kecha hammomda edim. Panjshanba
            kuni Yahyo Nuhoniy boshliq Hinduston savdogarlariga xil’atlar inoyat
            qilib, ruxsat berildi. Shanba kuni, oyning to‘rtida Koshg‘ardin
            kelgan Beshka mirzog‘a xil’at kiydurub, in’om qilib, ruxsat berildi.
            Yakshanba kuni eshik ustidagi kichkina suratxonada suhbat edi.
            Bovujudkim, torg‘ina hujra edi, ahli majlis o‘n olti kishi edilar.
            Dushanba kuni xazon sayrig‘a Istalifg‘a borildi. Bukun ma’jun
            irtikob qililib edi. Bu kecha yomg‘ur bisyor yog‘di. Mening bila
            kelgan beklar va ichkilar aksar mening chodirimg‘akim, Bog‘i
            Kalonning ichida tiqilib edi, kirdilar. Tonglasi ushbu bog‘da
            chog‘ir majlisi bo‘ldi. Oxshomg‘acha ichildi. Sabohi sabuhiy qilduk.
            Mast bo‘lub uyuxlab, namozi peshin Istalifdin otlanib, yo‘lda ma’jun
            eyildi. Namozi digar bo‘la Behzodiyg‘a kelduk. Xazonlar asru xo‘b
            bo‘lub edi. Xazon sayri asnosida chog‘irg‘a moyil hariflar chog‘ir
            angizi qila boshladilar, bovujudi ma’jun. Chun xazonlar asru xo‘b
            bo‘lub edi, xazon bo‘lg‘on daraxtlarning tubida o‘lturub, chog‘ir
            ichildi. Namozi xuftang‘acha ushul erda-o‘q suhbat edi. Mullo Mahmud
            Xalifa keldi. Ani ham suhbatg‘a chorladuq Abdullo xeyli mast edi,
            Xalifa tarafidin bir so‘z chiqti. (24 7 a) Mullo Mahmudtin g‘ofil bu
            misra’ni o‘kudikim: Bar har ki bingari, ba hamin dog mubtalost.
            Mullo Mahmud xushyor edi, Abdullog‘a xazl tariqi bila bu misra’ni
            o‘qug‘on jihatidin taarruzlar qildi. Abdullo voqif bo‘lub,
            iztiroblar qilib, xeyli shirin guftugo‘lar qildi. Panjshanba kuni
            xazonlar sayri qilib, kech namozi shom Chorbog‘ka kelib tushtum.
            Juma kuni, oyning o‘n oltisida Bog‘i Binafshada ma’jun eb, ba’zi
            maxsuslar bila kemaga kirildi. Humoyun bila Komron ham so‘ng
            keldilar. Humoyun bir o‘rdakni yaxshi otti. Shanba kuni, oyning o‘n
            sekkizida Chorbog‘din tun yarimida otlandim, tunkator va axtachini
            yondurdum. Mullo Boboning ko‘prugidin o‘tub, Devarin tangisi bila
            chiqib, Qush Nodir va bozorlarning korizi bila Xirsxona orqasidin
            evrulub, erta sunnat vaqtida Turdibek Xoksorning korizig‘a keldim.
            Turdibek xabar topib, iztirob bila yugurub chiqti, Turdibekning
            kalloshlig‘i ma’lum edi. O‘zum bila yuz shohruxiy olib borib edim,
            Turdibekka berdim, dedimkim, chog‘ir va asbob tayyor qilg‘ilkim,
            xilvat va lavandona suhbat tutar xayolim bor. Turdibek chog‘ir uchun
            Behzodiy sari bordi. Otimni Turdibekning qulidin bir qo‘lg‘a
            yibordim. O‘zum korizaning orqasida bir pushtada o‘lturdum. Bir pos
            bor edi (247 6) kim, Turdibek bir ko‘za chog‘ir kelturdi.
            Ikkovdin-ikkov ichmakka mashg‘ul bo‘lduk. Turdibek chog‘irni
            keltururda Mu¬hammad Qosim barlos va Shoxzoda voqif bo‘lubturlar.
            Mendin xoli zihn Turdibek so‘ngicha yayoq keldilar, suhbatg‘a
            chorladuk. Turdibek dedikim, Hulhul anikaning armoni borkim, sizning
            bila chog‘ir ichgay. Men dedimkim, men ham xotun kishining ichganini
            ko‘rmaydurmen, suhbatka tilang. Shohi degan qalandar bila yana bir
            koriz-liq rubobiyni ham suhbatg‘a chorladuk. Namozi shomg‘acha
            korizning orqasidag‘i balandida o‘lturub ichildi. Andin so‘ng
            Turdibekning uyiga kelib, sham’ yorug‘ida kech namozi xuftang‘acha
            ichtim. Tavr beg‘ilu g‘ash suhbate edi. Men takya qildim. Ahli
            majlis yana bir uyga borib, naqora vaqtig‘acha ichtilar. Hulhul
            anika kelib, manga bisyor shaloyinliklar qildi. Oxir o‘zumni
            mastliqqa solib xalos bo‘ldum. Xayolimda bu edikim, elni g‘ofil
            qilib, yolg‘uz otlanib, Istarg‘achg‘a borg‘ayman. El voqif edi,
            muassar bo‘lmadi. Oxir naqora vaqtida otlandim. Turdibek bila
            Shohzodag‘a xabar qilib, uchovlon otlanib, Istarg‘ach sari
            mutavajjih bo‘lduk. Farz vaqtida Istalifning oyog‘i Xoja Hasang‘a
            ettuk. Bir zamon tushub, ma’jun eb xazon sayri qilduk. Oftob chiqa
            Istalif (248 a) bog‘ig‘a tushub, uzum eb, otlanib, Istarg‘ach
            tavobiidin Xoja Shihobg‘a tushub uyquladuk. Ota miroxo‘rning uyi ul
            orada ekandur. Uyg‘ong‘uncha osh pishirub, bir ko‘za chog‘ir hozir
            qilibtur. Xeyli yaxshi xazon edi. Bir necha piyola ichib, otlanduk.
            Namozi peshin Istarg‘achda bir yaxshi xazonlik bog‘da tushub, suhbat
            tutuldi. Bir lahzadin so‘ng Xoja Muhammad Amin keldi. Namozi
            xuftong‘acha ichildi. Ul kuni va oxshomi Kobuldin Abdullo asas,
            Nurbeq Yusuf Ali keldilar. Sabohi osh eb otlanib, Istarg‘achning
            oyog‘idagi podshohiy bog‘ini sayr qilildi. Bir olma niholi yaxshi
            xazon bo‘lub edi, har qaysi shoxida besh-olti barg siyoq bila qolib
            edi, andoqkim, agar naqqoshlar takalluf bila tortsalar, oncha torta
            olmag‘ay edilar. Istarg‘achdin otlanib, Xoja Hasanda osh eb, namozi
            shom Behzodiy kelib, Xoja Muhammad Aminning Imom Muhammad otliq
            navkarining uyida chog‘ir ichildi. Tonglasi, seshanba kuni Kobul
            chorbog‘ig‘a kelildi. Panjshanba kuni, oyning yigirma uchida
            ko‘chub, qal’ag‘a kirildi. Odina kuni Muhammad Ali Haydar rikobdor
            bir tuyg‘un tutub, kelturub tortti. Shanba kuni, oyning yigirma
            beshida Chanor bog‘ida suhbat edi. Namozi xuftan otlanildi. Sayyid
            Qosimning o‘tgan voqi’adin infioli bor edi. Kelurda aning uyida
            tushub, bir necha oyoq ichildi. Panjshanba kuni, zilhijja (248 b)
            oyining g‘urrasida Kandahordin Tojiddin Mahmud kelib, mulozamat
            qildi. Dushanba kuni, oyning o‘n to‘qquzida Muhammad Ali jang-jang
            Nilobdin keldi. Seshanba kuni Sangarxon Janjo‘ha Bhiradin kelib,
            mulozamat qildi. Odina kuni, oyning yigirma uchida Alisherbekning
            to‘rt devonidin buhur, avzoni tartibi bila g‘azallar va abyotkim,
            intixob qililadur edi, itmomig‘a etti. Seshanba kuni, oyning yigirma
            ettisida arkta suhbat edi. Bu suhbatta andoq farmon bo‘ldikim,
            suhbattin har kishi mast bo‘lib chiqsa, yana ul kishini suhbatqa
            tilamagaylar. Odina kuni, zilhijja oyining salxida Lamg‘on sayri
            azimati bila otlanildi. Vaqoi’i sanayi sitta va ishrina va tis’a
            mia* (To‘qquz yuz yigirma oltinchi (1519—1520) yil voqealari) Shanba
            kuni, muharram oyining g‘urrasida Xoja Seyoron kelildi. Pushta
            ustida yangi arig‘kim chiqarilib edi, yaqosida shurb majlisi bo‘ldi.
            Saboh, otlanib, Regi ravonni sayr qilib, Sayyid Qosim Bulbuliyning
            uyiga tushub suhbat tutuldi. Saboh, andin otlanib, ma’jun eb, borib
            Bilgarg‘a tushtuk. Ne ulkim, oxshom ichilgay, sabohi sabuhiy qilduk.
            Namozi peshin borib, Durnomag‘a tushuldi. Shurb majlisi bo‘ldi, erta
            sabuhiy qildik. Haqdod Durnomaning ulug‘i, bog‘ini peshkash qildi.
            Panjshanba otlanib, Nijrovda tojiklar kentiga tushuldi. Odina kuni
            Chihl kulba bila Boron suvining orasidagi tog‘ni ovladuq xeyli kiyik
            tushti. Iligim ozurda (249 a) bo‘lg‘ali o‘q otmaydur edim. Bir
            tiyrimdek yoy bila bir kiyikning qo‘ltug‘ig‘a ottim. O‘q
            parxonasining yarimig‘acha kirdi. Namozi digar ovdin yonib,
            Nijrovg‘a kelduk. Tonglasi Nijrov eli peshkashini oltmish oltung‘a
            qaror berildi. Dushanba kuni Lamg‘on sayri azimatig‘a otlanildi.
            Xayolda bu edikim, bu sayrda Humoyun ham bizning bila bo‘lg‘ay.
            Turmoqqa mayl qildi, Ko‘ra ko‘talidin ruxsat berildi. Kelib
            Badrovg‘a tushduk. Andin otlanib, Ug‘bug‘a tushtuk. Boron suvida
            sayyodlar bir pora baliq tuttilar. Namozi digarda jolag‘a o‘lturub
            ichildi. Namozi shomdin kechroq joladin chiqib, oquyda ham ichildi,
            Haydar alamdorni Devarin kofirlarig‘a yiborilib edi. Bodipech tubida
            kofirning ulug‘lari bir necha tulum chog‘ir kelturub, mulozamat
            qildilar. Ko‘taldin inganda ajab g‘alaba chivirtka ko‘ruldi.
            Tonglasi jolag‘a kirib, ma’jun eb, Bo‘ldondin quyiroq chiqib,
            o‘rdug‘a kelduk. Ikki jola edi. Odina kuni ko‘chub, Mandirovardin
            quyiroq domanada tushuldi. Kecha shurb suhbati edi. Shanba kuni
            jolag‘a kirib, Daruta tangisidin o‘tub, Jahonnamoydin yuqorroq
            joladin chiqtuk. Odinapur olidag‘i Bog‘i Vafog‘a borduk. Qiyom
            O‘rdushoh Ningnahor tumanining hokimi joladin chiqqanda kelib,
            mulozamat qildi. Langarxon (249 b) Niyoziy necha mahal edikim
            Nilobta edi, yo‘lda kelib mulozamat qildi. Bog‘i Vafoda tushtuq
            norunjlari xo‘b sarg‘aribtur, sabzalari xo‘b etilibtur, bisyor
            safoliq bo‘lubtur. Besh-olti kun Bog‘i Vafoda turduk. CHun bu
            dag‘dag‘a bor edikim, qirq yoshka toib bo‘lg‘aymen, qirq yoshqa
            ozroq qolib edi, ifrot bila ichilur edi. YAkshanba kuni, oyning o‘n
            oltisida sabuhiy qilib, xushyor bo‘lub, ma’jun ixtiyor qilg‘onda
            Mullo Yorak panjgohda muhammas davrida bog‘lag‘on naqshini o‘tkardi.
            Yaxshi naqsh bog‘labtur. Necha mahal edi, mundoq nimalarg‘a
            mashg‘ulluq qilmaydur edim. Manga ham dag‘dag‘a bo‘ldikim, bir nima
            bog‘lag‘aymen. Bu taqrib bila «Chorgoh» savtini bog‘ladim.
            Nechukkim, mahallida mazkur bo‘lg‘usidir. Chahorshanba kuni, sabuhiy
            qilg‘onda mutoyaba jihatidan deyildikim, har kim sortcha aytsa bir
            ayog‘ ichsun, bu jihattin ko‘p kishi ayog‘ ichti. Sunnat vaqtida
            chaman urtasidag‘i tollar ostida ulturuldi. Deyildikim, har kishi
            turkicha aytsa bir ayog‘ ichsun. Bunda ham g‘alaba kishi ayog‘
            ichti. Oftob chika norunjlar tubida havz yoqasida borib ichildi.
            Tonglasi Dutahdin jolag‘a kirib, Jo‘yi Shoxiydin chiqib, Atarg‘a
            borduk. Atardin otlanib, Darayi Nurni sayr qilib, Suvson kentig‘acha
            etib, yonib, Amlag‘a tushuldi. Xoja Kalon Bajavrni (250 a) yaxshi
            zabt qilib edi. Chun musohib edi, ani tilab, Bajavrni Shoh Mir
            Husayn uxdasig‘a qilildi. Shanba kuni, oyning yigirma ikkisida Shoh
            Mir Husayng‘a ruxsat bo‘ldi. Bukun ham Amlada ichildi. Tonglasi
            yomg‘ur yog‘durub edi. Kunarda Kula giromg‘akim, Malikqulining uyi
            anda edi, kelib o‘rtanchi o‘g‘lining uyidakim, norunjzorg‘a mushrif
            edi, tushuldi. Yomg‘ir jihatidin norunjzorg‘a bormay, o‘shanda-o‘q
            ichildi. Yog‘in ko‘p behad bo‘ldi. Bir tilisme bilur edim, Mullo
            Alixong‘a o‘rgattim: to‘rt parcha kog‘azg‘a bitib, to‘rt tarafg‘a
            osti. O‘shul zamon yomg‘ur turub, xhavo ochilmoq bunyod bo‘ldi.
            Sabohi jolag‘a kirduq yana bir jolada ba’zi yigitlar kirdilar.
            Bajavr va Savod va Kunar va ul navohiyda bir bo‘za qilurlar, bir
            «kim» degan nima bor, o‘tlar ildizidin va ba’zi adviyadin
            qilibturlar. Nondek gird-gird yasab qurutub, soqlabturlar. Bu bo‘za
            moyasi bu «kim» bo‘ladur, ba’zi bo‘zalari g‘arib purkayfiyat
            bo‘ladur. Vale g‘arib talh va bemaza bo‘ladur. Bu bo‘zani ichmak
            xayol qilduq talhlig‘idin icha olmay, ma’jun ixtiyor qilildi. Asas
            va Hasan Ikrak va Mastig‘akim, yana bir jolada o‘lturub edilar,
            farmon bo‘ldukim, bu bo‘zadin ichg‘aylar, ichib mast bo‘lub, Hasan
            Ikrak bemaza shaloyinlik qila kirishti. (250 6) Asas o‘zi guzaro
            mast bo‘lub edi, mukarrar noxush harakatlar qildi. Andoqkim, batang
            bo‘lduk. Bir xayol qildimkim, joladin chiqarib, suvning ul yuzida
            o‘tqarg‘aybiz. Yana ba’zilar darxost qildilar. Bu fursat Bajavrni
            Shoh Mir Xusayng‘a inoyat qilib, Xoja Kalonni tilab eduk. Negakim,
            Xoja Kalon musoxib edi. Bajavrda turmog‘i mumtad bo‘ldi. Bajavr
            ishini ham osonroq tasavvur kilil-di. Shoh Mir Xusayn Bajavrg‘a
            borurda, Kunar suvining guzarig‘a etganda yo‘luqti. Tilab, ba’zi
            og‘iz so‘zlarni aytib, xossa qo‘rni inoyat qilib, ruxsat berildi.
            Nurgil to‘g‘risi etganda bir qari kelib, gadoyliq qildi.
            Joladag‘ilar har qaysi to‘n va dastor va fo‘tadek nima berdilar.
            Qari xeyli nima oldi. Yarim yo‘lda bir yomon erda jola dakka urdi,
            xeyli tavahhum bo‘ldi. Agarchi jola g‘arq bo‘lmadi, Mir Muhammad
            jolabon suvg‘a yiqildi. Kecha Atarning yovug‘ida bo‘lduk. Seshanba
            kuni Mandirovar kelildi. Qutluqqadam va Davlatqadam va otasi
            qal’aning ichida suhbat tartib qilib edilar, agarchi safosiz er edi,
            alarning xotiri uchun bir necha ayog‘ ichib, namozi digar o‘rdug‘a
            kelildi. Chahorshanba kuni Kindgar chashmasig‘a borib, sayr qilduk.
            Kindgar Mandirovar tumanig‘a taalluq kenttur. Tamom Lamg‘onotda
            ushbu kentta-o‘q xurmo bordur. Bu kent tog‘ etagidin yuqqorroq voqi’
            (251 a) bo‘lubtur. Naxlistoni sharq saridur. Bu chashma
            naxlistonning yonidadur, yon erdadur. Chashma boshidin olti-etti
            qari quyiroq toshlarni qalab g‘usl qilg‘ali panohe qilibturlar. Bu
            martabag‘acha suvni mushrif qilibturlarkim, g‘usl qilur kishining
            boshig‘a suv to‘quladur. Bu chashma suvi bisyor muloyim, kish
            kunlari kishiga bu suv avval juzve sovuq maxsus bo‘ladur, so‘ngra
            turg‘on soyi kishiga suvi xush yoqadur. Panjshanba kuni Sherxon
            Tarkaloniy uyiga tushurub ziyofat qildi. Namozi peshin andin
            otlanib, yasag‘on mohixonalarda baliq tuttilar. Burnaroq bu
            mohixonaning kayfiyati mazkur bo‘lub edi. Odina kuni Xoja
            Mirmironning kentining yaqinig‘a tushtuk. Namozi shomda majlis
            bo‘ldi. Shanba kuni Alishang bila Alangorning oralig‘idagi tog‘ni
            ovladuk. Bir tarafdin Alangorliq yana bir tarafdin Alishanglik
            charga qilib, tog‘din kiyikni indurdilar. Heyli kiyik o‘ldi. Ovdin
            yonib, Alangorda maliklarning bog‘iga tushub, suhbat tutuldi.
            Ilgarigi tishimning yarimi sinib, yarimi qolib edi, bugun taom
            eydurganda qolg‘on yarimi ham sindi. Sabohi otlanib, baliqqa to‘r
            soldurduk. Tush bor edikim, Alishangga borib, bog‘da ichildi.
            Tonglasi Hamzaxon Alishangning malikiningkim, yomon ishlar qilib,
            nohaq qonlar to‘kub edi, qonliqlarig‘a topshuruldi, kasosg‘a
            etkurdilar. Seshanba (251 b) kuni vird o‘qub, Yonbuloq yo‘li bilan
            Kobulg‘a murojaat qilduk. Namozi digar Alg‘atudin suv kechib, namozi
            shom Qorabug‘a kelib, otqa bo‘g‘uz berib, mohazare hozir qildilar,
            ot arpasini tugatgach, otlanduk. Vaqoi’i sanayi isno va salosina va
            tis’a mia* (To‘qqiz yuz o‘ttiz ikkinchi (1525) yil voqealari) Odina
            kuni, safar oyining g‘urrasida tarix to‘qquz yuz o‘ttuz ikkidakim,
            oftob qavs burjida edi, Hinduston azimati bila safar qilib, Yaklanga
            pushtasidin o‘tub, Dehi Ya’qub suvining g‘arbiy tarafidag‘i o‘langga
            tushuldi. Bu yurtta Abdulmuluk qo‘rchikim, etti-sekkiz oy edi,
            Sulton Sa’idxon qoshig‘a elchilikka borib edi, Xonning Yangibek
            ko‘kaldosh otliq kishisi bila keldi. Xonimlardin va Xondin xatlar
            bila muhaqqar savg‘ot va yilok kelturdi. Ikki kun cherik maslahati
            uchun bu yurtta turub, mundin ko‘chub, ora qo‘nub, Bodom chashma
            tushuldi. Bu yurtta ma’jun eduk. Chahorshanba kuni Borik ob
            tushganda Hindustonda qolg‘on Nurbekning inilaridin yigirma ming
            shohruxiyliq oltun va ashrafiy va tangakim, Xoja Husayn devon Laho‘r
            xolisotidin yiborib edi, kelturdi. Aksarini Mullo Ahmad Balx
            arbobidin Balx maslahati uchun yiborildi. Odina kuni, oyning
            sekkizida (252 a) Gandamakka tushganda, manga tund rezandaliq
            bo‘ldi. Bihamdilloh osonliq bila o‘tti. Shanba kuni, Bog‘i Vafoda
            tushuldi. Bir necha kun Humoyun mirzo va ul yuzning cheriki uchun
            Bog‘i Vafoda tavaqquf qilildi. Bog‘i Vafoning haddi va hududi va
            safo latofati bu tarixda muqarrar mazkur bo‘lubtur. Asru safoliq
            bog‘ voqi’ bo‘lubtur. Har kim xaridorlik ko‘zi bila ko‘rsa,
            bilgaykim, ne turluk erdur. Necha kunkim, anda eduq ichar kunlari
            aksar ichildi va sabuhiy qilildi, ichmas kunlari ma’jun suhbati edi.
            Humoyun miyoddin ko‘p keyin qolg‘on jihatidin durusht xatlar bitib,
            qattiq xitoblar qilib yiborildi. Yakshanba kuni, safar oyining o‘n
            ettisida sabuhiy qililib edikim, Humoyun keldi. Kech kelgan
            jihatidin bir pora qattiq-qattiq so‘z ayttim. Xoja Kalon ham
            G‘aznidin ushbu kun keldi. Ushul dushanba oxshomi-o‘q ko‘chub,
            Sultonpur bila Xoja Rustamning orasida solg‘on yangi boqqa tushuldi.
            Chahorshanba kuni andin ko‘chub, jolag‘a kirib, Qo‘shgunbazg‘acha
            chog‘ir ichib borib, Qo‘shgunbazdin chiqib, o‘rdug‘a tushuldi.
            Tonglasi ham o‘rduni ko‘churub, jolag‘a kirib, ma’jun ixtiyor
            qilildi. Doyim tushar yurt Qirqariq edi. Qirqariq to‘g‘risig‘a
            etganda har necha mulohaza qilildi, o‘rdudin asare (252 b) zohir
            bo‘lmadi. Otlar ham paydo bo‘lmadi. Xotirg‘a kechtikim, Garm chashma
            yovuqtur, shoyad o‘rdu anda tushub ekin, deb bu erdin o‘tuldi. Garm
            chashmag‘a etgan chog‘ xud kun kech bo‘lub edi, anda ham turmay,
            kechasi ham yuruldi. Bir erda jolani turg‘uzub, bir pora uykulab,
            sunnat vaqti Yadabirg‘a chiqtuk. Kun burni bila cherik eli kela
            boshladi. Urdu xud Kirkariq navohisig‘a tushgan ekandur, bizga
            ko‘runmaydur. Jolada she’r aytur el xeyli bor edi. Misli, Shayx Abul
            Vajd va Shayx Zayn va Mullo Alixon va Turdibek Xoksor, yana ba’zilar
            ham bordi edi. Suhbatta Muhammad Solihning bu bayti mazkur
            bo‘ldikim: Joe ki tu boshi digarero chi kunad kas, Mahbubii har
            ishvagarero chi kunad kas, dedukkim, bu go‘shada aytsunlar. Tab’i
            nazmi bor el aytmoq maqomida bo‘ldilar. Chun Mullo Alixon bila xeyli
            mutoyaba qililur edi, xazl tariqi bila bu bayt badihada xotirg‘a
            keldi. Monandi tu madhushu karero chi kunad kas, Har govkunu moda
            harero chi kunad kas. Mundin burun yaxshi va yomon, jid va xazl
            harne xotirg‘a etsa edi, mutoyaba tariki bila goxi manzum bo‘lur
            edi. Har nechuk kabih va zisht nazm ham bo‘lsa markum bo‘lur edi. Bu
            fursattakim, «Mubayyin»ni nazm kiladur edim, xotiri fotirg‘a xutur
            etti va xazin ko‘ngulga mundoq ettikim, (253 a) xayf bo‘lg‘ay ul
            tildinkim mundoq alfozni darj qilg‘ay, yana fikrini qabih so‘zlarga
            harj qilg‘ay va darig‘ bo‘lg‘ay ul ko‘nguldinkim, mundoq maoniy
            zuhur etgay, yana zisht xayollar anda xutur etgay. Andin beri hajv
            va hazl she’r va nazmidin toriq va toib erdim. Bu baytni aytur mahal
            aslo xotirg‘a etmadi va bu ma’ni hargiz ko‘ngulga xutur etmadi.
            Bir-ikki kundin so‘ng Bigromda tushganda rezandaliq bo‘lub isittim.
            Bu rezandaliq surfag‘a munjar bo‘ldi. Har yo‘talganda krn tukurur
            edim, aksar isitma bo‘ldi, bildimkim, bu isitma qondindur va bu
            tashvishni qilg‘andin: «Fa man nakasa fa innamo yankusu alo nafsih
            va man avfo bimo ohada alayhilloha fasayu’tihi ajran aziyman», Ne
            qilayin sening bila, ey til, Jihatingdin mening ichim qondur, Necha
            yaxshi desang bu hazl ila she’r Birisi fahshu biri yolg‘ondur, Gar
            desang quymayin bu jurm bila, Jilavingni bu arsadin endur. «Rabbano
            zalamno anfusano va in lam tag‘fir lano va tarhamno lanakunanna
            minal-xosirin». Yana boshdin istig‘for va e’tizor maqomida bo‘lub,
            bu nav’ botil andeshadin, bu yo‘sunluq noloyiq peshadin ko‘ngulni
            tindurub, qalamni sindurdum. Ul dargohdin osiy bandalarg‘a bu nav’
            tanbihlar davlatedur azim, har banda hamkim, mundoklardin mutanabbih
            bo‘lg‘ay saodatedur jasim. Oxshom andin ko‘chub, Ali Masjidg‘a
            tushuldi. Bu yurt (253 b) ning torlig‘idin doyim men bir pushta
            ustiga tushar edim, cherik eli tamom bir qo‘lda tushar edikim, men
            tushgan pushta borig‘a mushrif edi. Kecha cherik elining o‘tidin
            ajab yaxshi charog‘on bo‘lur edi. Har navbatkim bu yurtta
            tushulubtur, bu jihattin albatta ichilibtur. Bu qatla ham munda
            tushganda ichildi. Subhdin burun ma’jun ixtiyor qilib, otlandim.
            Ushbu kun ro‘za ham tutdum. Kelib Bigromning yovug‘ig‘a tushuldi.
            Tonglasi ul yurtta tavaqquf qilib, kark ovig‘a otlanduk. Cherik
            Bigrom olidag‘i Siyohobdin o‘tub, suv quyi boqa charga solduk.
            Muddate borilg‘ondin so‘ng keyindin kishi keldikim, Bigromning
            yovug‘ida-o‘q ozroqcha jangalg‘a kark kirdi, tegrasini olib
            turubturlar, o‘shandin jilavrez tebrab ettuk. Jangalg‘a charga
            solib, g‘avg‘o kilg‘on bila kark chikib, tuzga qocha berdi. Humoyun
            va ul yuzdin kelganlar hech kim karkni ko‘rgan emas edi, bori
            xotirxoh tafarruj qildilar. Bir kuro‘xg‘a yovuq qovlab, qalin o‘qlab
            yiqtilar. Bu kark hech kishiga va otg‘a yaxshi hamla qilmadi. Yana
            ikki karkni ham o‘lturdilar. Doyim xotirg‘a kechar edikim, fil bila
            karkni ro‘baro‘ qilsa, nechuk muomala qilg‘aylar. Bu navbat
            filbonlar fillarni kelturadur ekandurlarkim, bir kark ro‘baro‘-(254
            a) o‘q chiqar, filbonlar ilgarrak yurugan bila kark ro‘baro‘ kelmas,
            o‘zga sari qochar. Ul kunkim, Bigromda turuldi, ba’zi beklarni va
            ichkilarni va baxshilar va devonlar bila olti-etti sarkor qilib,
            Nilob guzarida kemalarning ustiga ta’yin qilildikim, jami’ cherik
            elini nom-banom bitib, sonlarin olg‘aylar. Oqshomi rezandaliq
            bo‘lub, isittim, bu rezandaliq yo‘talga tortti, har yo‘talganda qon
            tukurur edim, xeyli tavaxxum bo‘ldi, alhamdulilloh ikki-uch kundin
            so‘ng bartaraf bo‘ldi. Bigromdin ko‘chub, yomg‘ur yog‘durub, Kobul
            suvi yokasig‘a tushuldi. Hindustondin xabar keldikim, Davlatxon va
            G‘ozixon yigirma-o‘ttuz ming cherik yig‘ib, Kalanurni oldi, Laho‘r
            ustiga kelmakchidur. Mo‘min Ali tavochini qadag‘a bila
            chopturuldikim, biz ko‘ch-barko‘ch mutavajjihdurbiz, biz etguncha
            urushqunchi bo‘lmasunlar. Ikki qo‘nub, panjshanba kuni, oyning
            yigirma sekkizida Sind yoqasig‘a tushtuk. Shanba kuni, rabiulavval
            oyining g‘urrasida Sind suyi kechib, Kachakot suvidin o‘tub, daryo
            yoqasida tushuldi. Kemalar ustiga qo‘yg‘on beklar va baxshilar va
            devonlar cherikka kelgan elning sonini arzg‘a etkurdilar.
            Uluq-kichiq yaxshi-yomon navkar, g‘ayri navkar o‘n ikki ming kishi
            qalamg‘a kelibtur. Bu yil tuzda pashakaal oz bo‘lg‘ondir. Tog‘
            domanasidag‘i viloyatlarda (254 b) pashakaal yaxshi bo‘lg‘ondur.
            Oshliq maslahatidin tog‘ domanasi bila Siyalkot yo‘li bila
            mutavajjih bo‘lduk. Haatiy Gakkarning viloyati to‘g‘risi etganda,
            bir rudta har erda-har erda qalin suvlar turubtur. Bu suvlar tamom
            yax bog‘labtur, agarchi xeyli qalin emas bir ilikcha qalinligi
            bo‘lg‘oy. Hinduston viloyatida bu nav’ yax g‘arib-tur. Yaxni
            o‘shanda-o‘q ko‘ruldi. Bu necha yilki Hindustonda eduk, qor va
            yaxdin osor va alomat ko‘rulmadi. Sinddin besh ko‘ch ko‘chub,
            oltinchida Jud tog‘iga payvast Balnat jo‘gining tog‘ining tubida
            Bagyallar yurti rudka kelib tushuldi. Tonglasi el oshliq olur
            maslahati uchun ul yurtta turduk. Ul kun araq ichildi, Mullo
            Muhammad Parg‘ariy ko‘p hikoyat qildikim, oncha purgo‘yluk qilib
            edi, Mullo Shams xud ertaki shaloyin edi, bir shaloyinliq boshlasa,
            kechgacha tugata olmas edi. Oshliqqa borg‘on qul-qulluqchi va yaxshi
            va yomon oshliqdin o‘ta chiqib, changal va tog‘ va qattiq va
            bo‘rtog‘ erlarg‘a parishon va behisob borib, bir necha kishi
            oldurdilar. Kichkina tunqator anda o‘ldi. Andin ko‘chub, Baxat
            suvining Jelamdin quyiroq guzar bila kechib tushtuq Vali Qizilkim,
            parganasi Biymrugiriy va Akriyada edi, Siyalkot ko‘magi edi, munda
            kelib ko‘rdi. Siyalkotni asramag‘on (255 a) jihatidin itob va xitob
            maqomida edukkim, arz qildikim men parganaga kelib edim, Xisrav
            ko‘kaldosh Siyalkottin chi-karida manga xabar ham qilmadi. Bu uzri
            masmu’ edi. Deyildikim, chun Siyalkotni asrama-ding, Laho‘rda
            beklarga nega borib qo‘shulmading, mulzam bo‘ldi. Chun ish yovuq
            edi, aning bu jarimasini parvo qilmaduk. Ushbu yurttin Sayyid
            To‘fon, Sayyid Lochinni Laho‘rdag‘ilarg‘a ko‘sh ot bila
            chopturuldikim, urushquchi bo‘lmang. Siyalkotta yo Parsaruda kelib
            bizga ko‘shulung. Har kimning so‘zi bu edikim, G‘ozixon o‘ttuz-qirq
            ming kishi yig‘ibtur. Davlatxon ul qarilig‘i bila beliga ikki qilich
            bog‘labtur. Bular jazm urushurlar. Xotirg‘a kechtikim, ul masal
            borkim, «gah yozdah beh gah nuh». Chun bu ketmas, Laho‘rdag‘ilarni
            o‘zumizga qo‘shub-o‘q urushaling. Beklarga kishi yiborib, ora
            qo‘nub, Chanob suvi yoqasida tushuldi. Yo‘ldin borib, Bahlo‘lpurkim,
            xolisa edi, sayr qilduk. Qo‘rg‘oni Chanob suvining yoqasida baland
            jar ustida voqi’ bo‘lubtur. Xeyli xotirg‘a yoqti. Siyalkot elini
            munda kelturur xayol qilduk. Inshoolloh fursat bo‘lg‘och-o‘q
            kelturulgusidur. Baxdulpurdin o‘rdug‘acha kema bila kelduq (255 b)
            suhbat edi, ba’zi araq ba’zi bo‘za ichtilar, ba’zi ma’jun edilar.
            Kemadin namozi xuftandin kechrak chiqib, xirgohda ham ozroqcha
            ichildi. Ot maslahatig‘a bir kun bu suv yoqasida otqa dam berduk.
            Odina kuni, rabiulavval oyining o‘n to‘rtida Siyalkotqa tushtuk.
            Doyim Hindustong‘a borsaq gov va govmish o‘ljasig‘a tog‘din va
            tuzdin jat va gujur behad va beqiyos kelur edi. Boshsizliq va zulm
            qilg‘uchi ushbu badbaxtlar edi. Burun viloyatlar yog‘iy edi. Xeyli
            tili kisiq yo‘q edi. Bu navbatkim, bu viloyatlar tamom el bo‘lubtur,
            o‘shundoq muomala qila kirishtilar. Siyalkotning yalang‘och faqir,
            miskinikim, o‘rdug‘a kelib edilar, bayakbor gavg‘oye tushti,
            talong‘a bordilar. Boshsizliq qilg‘on elni topturub, ikki-uchni
            pora-pora qildurdum. Siyalkottin Shohim Nurbekni ham Laho‘r
            beklariga chopturuldikim, yog‘iy ne erda ekanin tahkiq qilib, qayda
            qotilurlarini sohib vuquf kishidin bilib, aytib yiborsunlar. Ushbu
            yurtta bir savdogar kelib, Olamxon, Sulton Ibrohimxonga
            bosturg‘onini arz qildi. Sharhi budurkim, Olamxon ruxsat olg‘ondin
            so‘ng ushmundoq issiq havoda hamrohqa boqmay, ikki ko‘chni bir
            qilib, Laho‘r kelur. Olamxong‘a ruxsat bergan fursatta o‘zbak (256
            a) xonlari, sultonlari tamom kelib, Balxni kabab edi. Olamxong‘a
            Hinduston sari ruxsat berib, o‘zumiz Balx ustiga otlanduq. Laho‘rg‘a
            kelgandin so‘ng, Hindustondag‘i beklarga muhassil kirarkim, podshoh
            sizlarni manga ko‘mak bo‘lsun debtur, manga qotilib yurung.
            G‘ozixonni o‘zumizga ko‘shub, Dehli va Agra ustiga yuruling. Bular
            derlarkim, G‘ozixonga ne e’timod bila qotilaling. Farmon ham
            mundoqturkim, har qachon G‘ozixon inisi Hojixonni o‘g‘li bila
            dargohg‘a yiborsa, yo ulkim, Laho‘rg‘a yiborib, garav yo‘sunluq
            tursa, sizlar qotiling. Yo‘q ersa, qo‘shulg‘uchi bo‘lmag‘aysiz, deb.
            Siz ham tuna-kun urushub bosturubsiz, yana ne e’timod bila
            qo‘shulasiz. Sizga ham maslahat emaskim, qotilg‘aysiz. Har necha bu
            yo‘sunluq so‘zlar aytib man’ qilurlar, etiqqa kirmas. O‘g‘li
            SHeurxonni yiborib, Davlatxon va G‘ozixon bila so‘zlashib
            ko‘rushurlar. Dilovarxonkim, necha mahal bandta edi, ikki-uch oy
            bo‘lub edikim, Laho‘rg‘a bandtin qochib kelib edi, ani ham o‘zi bila
            olib borur. Mahmudxon Xonijahonkim, Laho‘rda pargana berilib edi,
            ani ham hamroh eltar. G‘olibo so‘zni bu erg‘a qo‘yarlarkim,
            Davlatxon va G‘ozixon Hindustonda qo‘yulg‘on beklarni, balki tamom
            bu tarafni o‘zig‘a olur. Dilovarxonni va Hojixonni Olamxong‘a qotar.
            Bular (256 b) Dehli va Agra tarafini o‘zlariga olurlar. Ismoil
            Jilvaniy va yana ba’-zi umaro kelib, Olamxonni ko‘rarlar. Betavaqquf
            Dehli sari ko‘ch-barko‘ch tebrarlar. Andariyg‘a etganda, Sulaymon
            Shayxzoda ham kelib ko‘rar. Bularning jam’iyati o‘ttuz-qirq mingga
            tortar, kelib Dehlini qabarlar, urush ham sola olmaslar, qo‘rg‘on
            eliga tanqis ham bera olmaslar. Sulton Ibrohim bularning
            jam’iyatidin xabar topib, bularning ustiga cherik otlanur. Yovuqroq
            etgach, bular ham xabar topib, qo‘rg‘on ustidin qo‘pub, muqobalag‘a
            yururlar. So‘zni munga qo‘yar-larkim, agar kunduz urush solsaq
            afg‘on bir-biri nomusdin qochmaslar. Agar shabixun borsaq qorong‘u
            kechada kishi kishini ko‘rmas, boshliq-boshig‘a bo‘lurlar, deb ora
            olti kuro‘h erdin shabixun kelurlar. Ikki qatla shabixung‘a kun
            tushga otlanib, ikki pos, uch posg‘acha ot ustida-o‘q turub, ne
            keyin yonib, ne ilgari yurub, so‘zni bir erga qo‘ya olmay,
            uchunchisida kechaning bir pahari qola shabixun kelurlar. Bularning
            shabixuni chodirg‘a va o‘toqqa o‘rt qo‘ymoq emish. Kelib bir boshdin
            o‘rt qo‘yub, g‘avg‘o solurlar. Jalolxon Jaghat va yana ba’zi umaro
            kelib, Olamxonni ko‘rarlar. Sulton Ibrohim o‘z sarochasidin-o‘q bir
            necha xos xayli bila tebranmas. Mungacha tong otar. Olamxonning
            bo‘lg‘on kishisi el talamoqqa va o‘lja olmoqqa mashg‘ul (257 a)
            bo‘lurlar. Sulton Ibrohimning cherigi ko‘rarkim, bularning kishisi
            asru ozdur, o‘shandin bir ozroq favj, bir fil bila bular sari
            mutavajjih bo‘lur. Fil ilgarrak yurugach, bular to‘xtay olmaslar.
            Qocharlar. O‘shandin qochg‘on bila Olamxon Miyoni duob sari kechib,
            Panipat navohisidin yana Panipat sari o‘tarlar, Andariyg‘a etgan
            mahalda bir bahona qilib, Miyon Sulaymondin uch-to‘rt lak olib
            qo‘yarlar. Ismoil Jilvaniydin Olamxonning ulug‘ o‘g‘li Jalolxon
            bulardan ayrilib, Miyoni duob sari o‘zlarini tortarlar. Olamxonga
            yig‘ilg‘on cherikdin bir porasi, misli Sayfxon va Daryoxon va
            Mahmudxon va Xonijahon va Shayx Jamol Farmuliy, yana ba’zilar
            urushtin burun-o‘q qochib, Ibrohimg‘a borurlar. Olamxon va
            Dilovarxon va Hojixon Sahrinddin o‘ta bizning kelib Malo‘tni
            olg‘onimizni xabar toparlar. Dilovarxon chun hamisha davlatxohliq
            maqomida edi va bizning uchun uch-to‘rt oy band tortib edi, ayrilib,
            Sultonpurg‘a ko‘chiga kelib, biz Malo‘tni olg‘ondin uch-to‘rt kun
            so‘ng Malo‘t navohisida bizga kelib, mulozamat qildi. Olamxon va
            Hojixon Shatlut suvidin kechib, Dun bila Dashtning orasidag‘i tog‘da
            Gango‘ta otliq bir berk qo‘rg‘onga kelib kirarlar. Bizning
            chopqunchi afg‘ondin va hazoradin (257 b) kelib, bularni qabarlar.
            O‘shandoq berk qo‘rg‘onni ola yovushqon ekandurlarkim, kech bo‘lur,
            chiqar xayoli qilurlar, otlarning darvozag‘a yiqitilg‘on jihatidin
            chiqa olmaslar. Fillari bor ekandur, fillarni ilgari solurlar. Aksar
            otlarni fillar bosib o‘lturur. Bovujud ham ot bila chiqa olmaslar.
            Qorong‘uda yayov chiqib, yuz ming tashvishlar bila G‘ozixonkim,
            Malo‘tg‘a kirmay, tog‘ sari qochib edi, borib qo‘shulurlar. G‘ozixon
            yaxshig‘ina oshnoliq ham bermas. Zarurat bo‘lub, Dunning ayog‘ida
            Pahlo‘r navohisida Olamxon kelib, mulozamat qildi. Siyalkotta
            Laho‘rdag‘ilardin kishi keldikim, tongla borcha kelib, mulozamat
            qilurlar. Tonglasi ko‘chub, Parsarug‘a tushtuk. Muhammad Ali
            jang-jang, Xoja Husayn, yana ba’zi yigitlar munda kelib, mulozamat
            qildilar. Yog‘iyning doirasi Raviy suvining Laho‘r tarafda ekandur,
            Bo‘jak boshliklarni xabar uchun yiborduk. Kechaning uch pahari bo‘la
            yovushub edikim, xabar kelturdilarkim, yog‘iy xabar topqach,
            bir-biriga boqmay buzulub qocharlar. Erta ko‘chub, partoldin va
            urukdin ayrilib, Shoh Mir Husaynni, yana Jonibekni uruqqa qo‘yub,
            o‘zumiz ildam tebraduk. Ikki namoz orasida Kalanurg‘a kelib tushtuk.
            Muhammad Sulton mirzo va Odil Sulton, o‘zga beklar (258 a) munda
            kelib, mulozamat qildilar. Kalanurdin erta ko‘chub, yo‘lda G‘ozixon
            va qochqonlarning xabarini yovuq-soliq berdilar. Muhammadiy va
            Ahmadiy va Qutluqqadam va Vali xozin boshliq va aksar beklarnikim,
            bu navbat Kobulda beklikka yukundurulub edi, bu qochqonlarning
            keyniga qovg‘unchi yiborduk. Andoq muqarrar bo‘ldikim, eta olsalar
            xud xo‘b, agar eta olmasalar, Malo‘t qo‘rg‘onining girdo-girdini
            yaxshi ehtiyot qilg‘aylarkim, qo‘rg‘on eli qochib ketmagaylar. Bu
            ehtiyotlardin g‘araz G‘ozixon edi. Bu beklarni ilgari yiborib,
            Kanvahiyn to‘g‘risidin Biyah suyini kechib tushuldi. Andin ora ikki
            ko‘nub, Malo‘t qo‘rg‘onining ko‘lining og‘zida tushtuk. Burun kelgan
            beklar bila Hindustondag‘i beklarga xukm bo‘ldikim, qo‘rg‘onni yakin
            qabab tushgaylar. Davlatxonning nabirasi, uluq o‘g‘li Alixonning
            Ismoilxon otliq o‘g‘li munda keldi. Bir pora va’da va va’id va
            istimolat va tahdid bila yana qo‘rg‘ong‘a yiborib, odina kuni
            o‘rduni ilgari ko‘churub, qo‘rg‘ong‘a yarim kuro‘h yovuq tushtuk.
            O‘zum kelib, qo‘rg‘onni ko‘rub, burong‘or, javong‘or, g‘ulg‘a
            buljorlar ta’yin qilib, yonib o‘rdug‘a tushtum. Davlatxon kishi
            yiborib, arz qildi (258 6) kim, G‘ozixon qochib toqqa bordi. Mening
            gunohimni avf qilsalar, qulluqqa borib, qo‘rg‘onni topshuray. Xoja
            Mirmironni yiborildi, tavahhumni xotiridin chiqarib kelturdi.
            Davlatxon va o‘g‘li Alixon bila keldilar. Buyurdumkim, o‘shal ikki
            qilichkim, bizning bila urushur uchun belga bog‘lab edi, bo‘ynig‘a
            ostilar. Mundoq rustoyi va loda mardak bo‘lg‘aymukim, ishi bu erga
            etib, xanuz taallul kiladur. Ilgarrak kelturdilar. Buyurdumkim,
            qilichlarni bo‘ynidin oldilar. Ko‘rushur vaqt yukunmakta ta’xir
            qiladur. Buyurdumkim, oyog‘ini tortib yukundurdilar. Ilgari
            o‘lturg‘uzub, bir Hindustoniy bilur kishiga buyurdumkim, bu
            so‘zlarni biror-biror anga xotir nishon kila aytqil, mundoq
            degilkim, men seni ota dedim, ta’zim va ehtiromingni ul tariqkim,
            sening xotiring tilar edi, andin yaxshiroq qildim. O‘zungni va
            o‘g‘lonlaringni, balujlarning darbadarliklaridin qutqordim.
            Xaylxonalaringizni va haramlaringizni Ibrohimning bandixonasidin
            xalos qildim. Uch karo‘r Tatarxonning viloyatini sanga inoyat
            qildim. Sening haqqingda yomon bordimmukim, to‘shung bila belingga
            ikki qilich bog‘lab, cherik tortib, bizning viloyatlarning ustiga
            kelib, mundoq sho‘r va fitna solursen. Qari mabhut mardak bir-ikki
            so‘z og‘zida (259 a) -o‘q puypadi so‘zlay olmadi, muqobalada ham
            demay mundoq muskat so‘zlarga ne deya ham olg‘ay edi. Andoq muqarrar
            bo‘ldikim, xaylxonalari va haramlarini munga topshurub, o‘zga
            bo‘lg‘on jami’ jihatlarni zabt qilg‘aylar. Farmon bo‘ldikim, Xoja
            Mirmiron bila tushgay. Shanba kuni, rabiulavval oyining yigirma
            ikkisida ularning xaylxona va haramxonalarini solim chiqarmoq uchun
            o‘zum kelib, Malo‘t qo‘rg‘onining darvozasining ro‘baro‘yidagi
            balandig‘a tushtum. Alixon chiqib, bir pora ashrafiy peshkash qildi.
            Namozi digarga yovuq xaylxonalari va haramlari chiqara-kirishtilar.
            G‘ozixonni, agarchi chiqib ketibtur deydurlar edi, vale ba’zilar
            dedikim, biz ko‘rdukkim qo‘rg‘ondadur. Bu jihatdin ba’zi ichkilarni
            va chuhralarni darvozada qo‘yuldikim, gumonliq kishini
            axtarg‘aylarkim, G‘ozixon mug‘allat qilib, chiqmag‘aykim, kulliy
            g‘araz ul edi. Yana ba’zi javohir va jarovini ham yashurub
            chiqaradurg‘on bo‘lsa, zabt qilg‘aylar. Ushul darvozaning olidag‘i
            balandida chodir tikturub, kecha anda-o‘q bo‘ldum. Sabohi Muhammadiy
            va Ahmadiy va Sulton Junayd va Abdulaziz va Muhammad Ali jang-jang
            va Qutluqqadam va bir-necha ichki beklarga farmon bo‘ldikim, ichkari
            kirib, xizonalari va bo‘lg‘on jihatlarini zabt qilg‘aylar. El
            qo‘rg‘on (259 b) eshigida bisyor g‘uluv qiladurlar edi, siyosat
            uchun bir necha o‘q ottim, yakbor bir kazo o‘qi Humoyun mirzoning
            qissaxoniga tekgach-o‘q jon bahaq taslim qildi. Ikki kecha o‘shul
            balandida ko‘nub, dushanba kuni qo‘rg‘ong‘a kirib sayr qilib,
            G‘ozixonning kitobxonasig‘a kirdim. Bir necha nafis kitoblar chiqti,
            bir nechasini Humoyung‘a berib, bir necha-sini Komrong‘a yibordim.
            Mulloyona kitoblar xud bisyor edi. Vale oncha nafis kitoblarkim,
            ko‘z tutulur edi, oncha chikmadi. Kechasi anda ko‘nub, tonglasi
            o‘rdug‘a keldim. G‘ozixonni qo‘rg‘onda tasavvur qilur eduq ul
            behamiyat nomard ota, og‘a-inisini va ona-egachi-singlini Malo‘tta
            tashlab, ma’dude bila tog‘ sari qochibtur. Mabin on bedamiyatro ki
            hargiz Naxohad did ro‘i nekbaxti, Tan osoni guzinad xeshtanro, Zanu
            farzand bigzorad ba saxti. Chahorshanba kuni ul yurttin ko‘chub,
            G‘ozixon qochqon tog‘ sari mutavajjih bo‘lduk. Malo‘tning og‘zidag‘i
            yurttin bir kuro‘h yo‘l kelib, bir ko‘lda tushtuk. Dilovarxon munda
            kelib, mulozamat qildi. Davlatxonni va Alixonni va Ismoilxonni va
            yana bir necha urug‘larini band qilib, Kattag‘a topshurdukkim,
            Bhiradagi Malo‘t qo‘rg‘onig‘a (260 a) eltib saxlag‘ay.
            O‘zgalarnikim, har kishiga tutturulub edi, Dilovarxonning ittifoqi
            bila xunbaxr ta’yin qilildi. Ba’zini kafilga berib, ba’zini band
            qilib, saxladilar. Katta bandilarni eltti. Davlatxon Sultonpurg‘a
            eta o‘ldi. Malo‘t qo‘rg‘onini Muhammad Ali jang-jang uxdasida
            kilduk. O‘z jonibidin og‘asi Arg‘unni bir pora yigitlar bila anda
            ko‘ydi. Hazora va afg‘ondin ham ikki yuz ellikcha kishi qo‘rg‘ong‘a
            ko‘mak ta’yin bo‘ldi. Xoja Kalon G‘azni chog‘irlaridin bir necha
            tevada yuklatib edi, Xoja Kalonning yurti bir balandida voqi’ bo‘lub
            edikim, qo‘rg‘ong‘a va o‘rdug‘a mushrif edi, anda suhbate tutulub,
            ba’zi el chog‘ir ichti, ba’zi el araq ichtilar, tavr suhbate edi.
            Andin ko‘chub, Malo‘tning bir arg‘adolliq ushoq tog‘laridin oshib,
            Dung‘a kelduk. Hinduston tili bila julgani «dun» dermishlar.
            Hindustonda bir oqar suv ushbu dundadur. Dunning atrofi qalin
            kentlardur. Jasval parganasi emishkim, Dilovarxon alarning
            tag‘oyilari bo‘lg‘ay. Dun tavr julgae tushubtur. Rudning atroflari
            o‘langdur, ba’zi erda sholi ekibturlar, o‘rtasidin uch-to‘rt
            tegirmon suv okib boradur. Julganing kengligi bir kuro‘h-ikki kuro‘h
            ba’zi eri bo‘lg‘aykim, (260 b) uch kuro‘h ham bo‘lg‘ay. Tog‘lari
            kichikrak-kichikrak pushta yo‘sunluq tog‘lardur, kentlari bu
            tog‘larning domanalarida voqi’ bo‘lubtur. Kent bo‘lmag‘on erlarda
            tovus va maymun bisyor. Uy tovug‘idek tovuq ham ko‘ptur. Biaynihi
            tovuqdur, vale aksar bir rangdur. Chun G‘ozixonning xabari bir erda
            muhaqqaq emas edi, Turdikani va Biriym Dev Malihas bila ta’yin
            qildukkim, har erda G‘ozixon bo‘lsa, borib, bir nav’ qilib,
            iliklag‘aylar. Bu Dun atrofidagi ushoq tog‘larda tavre mazbut
            qal’alar tushubtur. Sharqi-shimoliy tarafida bir qal’a voqi’
            bo‘lubtur, Kotla otliq, atrofi etmish-sekson qari, yakandoz ulug‘
            darvozasi tarafi etti-sekkiz qari bo‘lg‘ay. Puli ravon solur erining
            kengligi o‘n-o‘n ikki qari bo‘lg‘ay, ikki uzun yig‘ochni ko‘pruk
            qilibturlar. Otni va galani andin o‘tkarurlar. Bu ko‘histonda
            G‘ozixonning berkitgan qo‘rg‘onlaridin biri budur, kishisi bor
            ekandur. Chopqunchi etib, urush solur. Alar yovushqondurlar. Kech
            bo‘lg‘och, qo‘rg‘onning ichidagilar mundoq, rust qo‘rg‘onni tashlab
            qocharlar. Bu Dun navohisida yana bir rust qo‘rg‘on Gango‘ta
            qo‘rg‘onidur, aning atrofi ham uchmadur, vale ul muncha rust
            emastur. Olamxon ushbu Gango‘ta qo‘rg‘onig‘a kirib edi, burun mazkur
            bo‘ldi. (261 a) G‘ozixonning ustiga ilg‘or ayirg‘ondin so‘ng himmat
            rikobig‘a oyok. ko‘yub, tavakkul inonig‘a ilik urub, Sulton Ibrohim
            binni Sulton Iskandar binni Sulton Bahlul Lo‘diy afg‘onning
            ustigakim, ul tarixda Dehli poytaxti va Hinduston mamoliki aning
            taxti tasarrufida edi, hozir cherigini bir lak derlar edi, o‘zida va
            beklarida mingga yovuq fil chenarlar edi, mutavajjih bo‘lduk. Bir
            kechdin so‘ng Boqi shig‘ovulg‘a Dipalpurni inoyat qilib, Balxka
            ko‘mak yiborildi. Balx maslahati jihatidin, kalin yarmoq va
            Kobuldag‘i uruq-qayosh va o‘g‘lon-ushoqqa Malo‘t fathida tushgan
            mato’din savg‘otlar yiborildi. Dundin kuyi bir-iki ko‘chtin so‘ng
            Shoh Imod Sheroziy Oroyish Xon va Mullo Muhammad muzahhibning
            xatlarini olib keldi. Bir pora davlatxohliq izhori qilib, bu
            yurushga sa’y va ehtimomlar qilibturlar. Biz dag‘i bir yayoqdin
            inoyat farmonlari yiborib, ilgari ko‘chtuk. Malo‘ttin borg‘on
            chopqunchi Haro‘r, Kahlo‘r va ul navohidag‘i tog‘ qo‘rg‘onlarinikim,
            muddatlar ekandur, ul orag‘a berkligidan hech kim borg‘on emas
            ekandur, tamom olib, elini talab, bizga kelib qo‘shuldilar. Olamxon
            ham haroblab, yayoqyalang keldi. O‘trusig‘a beklardin va ichkilardin
            yiborib, otlar ham yiborduk. Ushbu navohida (261 b) kelib, mulozamat
            qildi. Bu navohining tog‘ va daralarig‘a dag‘i chopqunchi borib,
            bir-ikki qo‘nub keldilar. Mu’tad bih nima ilikka tushmadi. Shoh Mir
            Husayn va Jonibek va ba’-zi yigitlar chopkung‘a ruxsat tilab
            bordilar. Dunda ekanda ikki-uch navbat Ismoil Jilvaniyning va
            Bibanning arzadoshlari keldi. Mundin ham alarning ko‘ngli tilagandek
            farmonlar yiborildi. Dundin ko‘chub, Aro‘par kelduk. Aro‘parda
            ekanda qalin yomg‘urlar yog‘di. Filjumla sovuq bo‘ldi.
            Och-yalang‘och Hindustoniylar qalin qirildi. Aro‘pardin ko‘chub,
            Sahrind to‘g‘risi Karmalg‘a tushub edukkim, bir Hindustoniy: «Sulton
            Ibrohimning elchisidurmen», deb keldi. Agarchi, xat va kitobati yo‘q
            edi, bizdin bir kishi elchilikka istid’o qilibdur. Biz ham aning
            muqobalasida bir-ikki Savodiy tunqatorni yiborduk. Bu faqirlar
            etgach, har ikkisini Ibrohim band kildu¬rur. O‘shal kunkim,
            Ibrohimni bostuq o‘shal zamon Savodiy xalos bo‘lub keldi. Ora
            ko‘nub, Bano‘r va Sano‘r ro‘di yoqasig‘a tushtuk. Hindustonda
            daryolardin boshqa bir oqar suvkim bor — budur, muni Gagar suvi
            derlar, Chitr ham bu suv yoqasidadur. Bu suv yuqori sayr qila
            otlanduk. Chitrdin uch-to‘rt kuro‘h yuqqorroq bu suv ro‘dning
            zihidin chiqib keladur, ro‘d yuqqorikim, sayrg‘a borildi, bir keng
            daradin to‘rt-besh (262 a) tegirmon suv chiqib keladur. Yuqorroq
            xeyli latif va xush havo munosib erlardur. Ushbu suvning keng
            daradin chiqishida bir chahorbog‘ buyurdum. Bu suv tuzga tushub,
            bir-ikki kuro‘h yo‘l borib, ro‘dg‘a singadur. Gagar suvi zixrbdin
            chikar, bu suv singar erdin uch-to‘rt kuro‘h quyiroq bo‘lg‘ay.
            Pashakaalda bu ro‘d suvi qalin kelib, Gagar suvig‘a qotilib, Samana
            va Sunamg‘a borurlar. Bu yurtta xabar toptukkim, Sulton Ibrohimkim,
            Dehlining beri yonida edi, andin ilgari boqa kechubtur, yana Hisori
            Feruzaning shaqdori Hamidxoniy Xossa Xayliy Hisori Feruza va ul
            navoxining cheriki bila Hisori Feruzadin o‘n-o‘n besh kuro‘h berirak
            chiqib kelibtur. Kattabekni xabar uchun Ibrohimning o‘rdusig‘a
            yiborildi. Mo‘min atkani Hisori Feruza cherikiga xabar uchun
            yiborildi. Yakshanba kuni, jumodiulavval oyining o‘n uchida
            Anbaladin ko‘chub, bir ko‘l yokasig‘a tushub edukkim, Mo‘min atka va
            Kattabek ushbu kun keldilar. Humoyunni tamom burong‘or kishisi
            bilakim, Xoja Kalon va Sulton Muhammad do‘ldoy va Vali xozin
            bo‘lg‘ay va Hindustonda qolg‘on beklardin Xisravbek va Hindubek va
            Abdulaziz va Muhammad Ali jang-jang va g‘uldin ichkilardin va
            yigitlardin Shoh Mansur barlos va Kattabek va Muhib Ali va bir pora
            kishi ko‘shub, (262 b) Hamidxon ustiga ta’yin qilduk. Biban ham
            ushbu yurtta kelib, mulozamat qildi. Bu afg‘onlar ko‘p rustoyi va
            bexush el bo‘ladur. Bovujudkim, Dilovarxon ham navkar va ham
            martabag‘a andin uluqroq o‘lturmas, Olamxonning o‘g‘lonlarikim,
            podshohzodalaredur, alar o‘lturmas, bu o‘lturmoq istid’o qildi,
            aning noma’qulig‘a kim quloq solur! Dushanba kuni, sabohi oyning o‘n
            to‘rtida Hamidxon ustig‘a Humoyun mutavajjih bo‘ldi. Ilg‘ob, Humoyun
            o‘zidin ilgarrak yuz-yuz ellik o‘bdon yigitni karavul ayirur.
            Qorovul kishisi yovuq etib, ilik olishib, bir-ikki dast egarishgan
            mahalda keyindin Humoyunning qorasi paydo bo‘lg‘ach-o‘q g‘anim
            qochar. Yuz-ikki yuz kishi tushurub, yarimining bo‘ynini urub,
            yarimini yetti-sekkiz fil bila kelturdi. Humoyunning bu fathining
            xabarini odina kuni, tush vaqtida oyning o‘n sekkizida Bek Mirak
            mo‘g‘ul o‘shal yurtta-o‘q kelturdi. Filhol xossa bosh-oyoq va
            taviladag‘i xossa otlardin bir ot inoyat qilib, juldu ham va’da
            bo‘ldi. Dushanba kuni, oyning yigirma birida o‘shal yurtta Humoyun
            yuzcha bandi bila va etti-sekkiz fil bila kelib, mulozamat qildi.
            Bandilarni Ustod Aliquli va tufangandoz (263 a) larga buyuruldikim,
            siyosat jihatidin borini tufang bila kirdilar. Avvali yurushi va
            avval ish ko‘rgani bu edi. Shugung‘a bisyor yaxshi bo‘ldi,
            qovug‘unchi qoyag‘on elini qovlab, Hisori Feruzag‘a etgan bila-o‘q
            olurlar, Hisori Feruzani talab keldilar. Humoyung‘a Hisori Feruzani
            tavobi’ va lavohiki bilakim, bir karo‘r viloyattur, yana bir karo‘r
            yarmoq juldu berildi. Ul yurttin ko‘chub, Shohobod kelduk. Til tutar
            uchun Sulton Ibrohimning o‘rdusig‘a kishi yiborib, necha kun bu
            yurtta tavaqquf bo‘ldi. Rahmat piyodani fathnomalar bila Kobulg‘a
            yiborildi. Ushbu yurtta dushanba kuni, jumodiulavval oyining yigirma
            sekkizida oftob hamal burjig‘a tahvil qildi. O‘n sekkiz yoshda edi,
            ushbu yurtta Humoyun yuziga ustara yo miqroz tegurdi, tarix sana 961
            bo‘lg‘ay. Ibrohimning o‘rdusidin ham mutavotir xabarlar kela
            boshladikim, bir kuro‘h-ikki kuro‘h ko‘chub har yurtta ikki-uch kun
            maqom qila-qila keladur. Biz ham mutavajjih bo‘lub, Shohoboddin ora
            ikki ko‘nub, Juun daryosining yoqasig‘a Sarsava to‘g‘risi kelib
            tushtuk. Xoja Kalonning navkari Xaydarqulini til tuta yiborildi. Men
            Juun daryosini guzar bila kechib borib, Sarsavani sayr qildim. Ul
            kuni ma’jun ham eduk. Sarsavaning chashmasi bor, ozroqcha suv bu
            chashmadin chiqib boradur, yomon er emas. Bir Turdibek xoksor (263
            b) ta’rif qildi. Men dedimkim, seniki bo‘lsun. Bu taqrib bila
            Turdibekka Sarsava berildi. Bir kemada tolor yasatib, goxi kema
            sayri kilur edim, goxi ko‘chlarda kema bila andin kelur edim. Ul
            yurttin daryo yokalay kuyig‘a boqa ikki ko‘ch ko‘chulub edikim, til
            tuta borg‘onlardin Haydarquli xabar kelturdikim, Dovudxon
            Haytimxonni besh-olti ming kishi bila Miyoni duob sari kechurubtur.
            Uch-to‘rt kuro‘h Ibrohimning doirasidin berirak doira urub
            o‘lturubtur. Bu favjning ustida yakshanba kuni, jumodiulohar oyining
            o‘n sekkizida Chin Temur Sultonni va Mahdiy Xoja va Muhammad Sulton
            mirzo va Odil Sultonni tamom javong‘or ki-shisinikim, Sulton Junayd
            va Shoh Mir Husayn va Qutluqqadam bo‘lg‘ay, g‘uldin ham Yunus Ali va
            Abdullo va Ahmadiy va Kattabekni ilg‘or ayirduk. Namozi peshin bu
            erdin suv kechib, namozi digar-namozi shom orasida ul yuzdin
            tebradilar. Biban ushbu ilg‘or baxrnasi bila suvdin o‘tub qochti.
            Farz vaqtida g‘anim ustiga etarlar. Oz-og‘loq yasab chiqqandek
            qilurlar. Bizning kishi etgan bila-o‘q olib tebrarlar. Ibrohimning
            doirasi to‘g‘risig‘acha tushura borurlar. Haytimxonnikim,
            Dovudxonning og‘asi va bir sardori ul edi, tushurub etmish-sekson
            bandi bila, olti-etti fil bila kelib ko‘rdilar. Siyosat uchun (264
            a) aksari yasoqqa etti. Andin ko‘chub, burong‘or, javong‘or, g‘ul
            yasol yasab dim ko‘ruldi. Ul miqdorkim, kiyos kilur eduk, oncha
            cherik nazarg‘a kelmadi. Bu yurtta farmon bo‘ldikim, jami’ cherik
            eli faroxo‘ri holig‘a aroba kelturgaylar. yetti yuz aroba bo‘ldi.
            Ustod Aliqulig‘a farmon bo‘ldikim, Rum dasturi bila arobalarning
            orasida zanjir o‘rnig‘a o‘yning xomidin arg‘amchilar eshib,
            bir-birig‘a bog‘lag‘aylar. Har ikki aroba orasida olti-etti to‘ra
            bo‘lg‘ay. Tufangandozlar bu aroba va to‘ralarning keynida turub,
            tufang otqaylar. Bu asbobning tartibi jihatidin besh-olti kun bu
            yurtta tavaqquf bo‘ldi. Va bu asbob va olot tayyor va mukammal
            bo‘lg‘ondin so‘ng, tamom beklarni va so‘z bilur o‘bdon yigitlarni
            dag‘i kengashga tilab, om kengash qilib, ra’ylar munga qaror
            toptikim, Panipat shahredur, mahallot va uylari qalin, har taraf
            mahallot va uylar bo‘lur, yana atrofini aroba va to‘ra bila
            berkitib, tufangandoz va yayoqni aroba va to‘ra orqasida ta’yin
            qilmoq kerak. Bu qaror bila ko‘chub, ora ko‘nub, panjshanba kuni,
            jumodiuloxir oyining salxi Panipat kelduk. O‘ng qo‘l shahr va
            mahallot bo‘ldi. Olimizda tartib qilg‘on to‘ralar bo‘ldi. So‘l
            qo‘lda (2646) va ba’zi erlarda xandaq va shox bo‘ldi. Har bir o‘q
            otimi erda yuz-yuz ellik otliq chiqqudek erlar qo‘yuldi. Cherik eli
            ba’zi xeyli mutaraddid va mutavahhim edilar. Taraddud va tavahhum
            betaqribdur. Nekim azalda Tengri taqdir qilibtur, andin o‘zga
            bo‘lmas. Agarchi alarni ham ayb qilib bo‘lmas, xaq alar jonibi edi.
            Ne uchunkim, vatandin ikki-uch oychiliq yo‘l kelilib edi. G‘arib
            qavme bila elning ishi tushub edi. Ne biz alarning tillarini bilur
            eduk, ne alar bizning tilimizni. Pareshon jam’eyu, jam’e pareshon,
            Giriftor qavmeyu, kavme ajoyib. G‘animning hozir cherikini bir lak
            chenarlar edi. O‘zining va umarosining ming-ikki mingga yovuq fili
            bor derlar edi. Ikki otasidin qolg‘on xazina xud naqd iligida edi,
            Hindustonda bir rasme bordurkim, mundoq ish tushganlarda yarmoq
            berib, miyod bila navkar tutarlar. Bu elni «badhandiy» derlar. Agar
            mundoq xayol qilsa edi, bir laq ikki lak ham navkar tuta olur edi.
            Tengri taolo rost kelturdi, ne yigitini rozi qila oldi, ne
            xazinasini ulasha oldi. Qandin yigitini rizo kila olurkim,
            tabiatig‘a imsok ko‘p g‘olib edi. O‘zi yarmoq yig‘ishturmoqqa behad
            tolib, betajriba yigit edi. Ne kelishi saranjomliq (265 a) edi, ne
            turushi, ne yurushi ehtimomliq edi, ne urushi. Ul fursattakim,
            Panipatta cherik elining atrof va javonibini aroba va shox va xandaq
            bila mazbut va murattab kililadur edi, Darvesh Muhammad sorbon
            arzg‘a etkurdikim, muncha ehtiyot kim bo‘ldi, ul ne imkondurkim
            kelgay. Dedimkim, sen bularni o‘zbak xon, sultonlarig‘a kiyos
            qilamusen? Ul yil Samarqandtin chiqib, Hisor kelganda o‘zbakning
            jami’ xon va sultonlari yig‘ilib, ittifoq qilib, bizning ustumizga
            kelur azimat bila Darbanddin o‘ttilar. Biz jami’ sipohiy va
            mo‘g‘ulning ko‘ch va mollarini mahallotka kiyurub-kiyurub,
            mahallotni ko‘chaband qilib, berkittuk. Chun ul xonlar va sultonlar
            yurush-turushning hisob va yarog‘ini bilur edilar, ko‘rdilarkim,
            o‘luk-tirikni Hisorda ko‘rub, Hisorni berkittuk. Hisor ustig‘a
            kelmakning hisobin topa olmay, Chag‘oniyon navohisi Navandokdin- o‘q
            yondilar. Bularni alarg‘a o‘xshatma, ish hisobini va yurush
            yarog‘ini kanda bilurlar. Tengri rost kelturdi, men degandek-o‘q
            bo‘ldi. Yetti-sekkiz kun Panipatta eduq oz-oz kishimiz borib,
            doirasig‘acha qalin kishilariga o‘q qo‘yarlar edi, bosh kesib
            keltururlar edi. Alar hech harakate va junbushe qilmaslar edi. Oxir
            ba’zi (265 b) davlatxoh Hindustoniy beklarning ra’yi bila amal
            qilib, Mahdiy Xoja va Muhammad Sulton mirzo va Odil Sulton va Xisrav
            va Shoh Mir Husayn va Sulton Junayd barlos va Abdulaziz miroxo‘r va
            Muhammad Ali jang-jang va Qutluqqadam va Vali xozin va Muhib Ali
            xalifa va Muhammad baxshi va Jonibek va Qaroko‘z boshlig‘ to‘rt-besh
            ming kishini shabixung‘a yiborduk. Kecha bila o‘bdon ittifoq qila
            olmay, pareshon borib tegarlar, ish kila olmadilar. Tong otib, yoruq
            bo‘lg‘uncha g‘animning doirasining yaqinida edilar, g‘anim kishisi
            naqoralarini choldurub, fillar bila yasab chiqtilar. Agarchi ish
            qila olmadilar, andoq qalin kishi bila ilik olishib, vale hech kishi
            qora oldurmay, solim va salomat chiqtilar. Muhammad Ali
            jang-jangning oyog‘ig‘a o‘q tegdi, agarchi muhlik emas edi, vale
            urush kuni ishga yaramadi. Bu xabarni topib, Humoyunni cheriki bila
            bir kuro‘h-bir yarim kuro‘h bularning o‘trusig‘a yiborib, o‘zum ham
            qolg‘on cherik bila yasab chiqtim. Shabixun borg‘onlar Humoyung‘a
            qo‘shulub keldilar. Chun g‘anim kishisi ilgarrak kelmadi, biz ham
            yonib tushtuk. Bu kecha o‘rduda g‘alat g‘avg‘oe tushti. Bir gariyga
            yovuq suron edi va g‘avg‘o edi. Mundoq g‘avg‘olarni ko‘rmagan
            ellarga xeyli taraddud va tavaxxum bo‘ldi. Bir zamondin so‘ng (266
            a) g‘avg‘o bosildi. Odina kuni, rajab oyining sekkizida farz vaqtida
            qaravuldin xabar keldikim, g‘anim yasab keladur. Biz dag‘i jibalanib
            va yaroklanib otlanduk. Burong‘or Humoyun va Xoja Kalon va Sulton
            Muhammad do‘ldoy va Hindubek va Vali xozin va Pirquli Siystoniy edi.
            Javong‘or Muhammad Sulton mirzo va Mahdiy Xoja va Odil Sulton va
            Shoh Mir Husayn va Sulton Junayd barlos va Qutluqqadam va Jonibek va
            Muhammad baxshi va Shoh Husayn Yorakiy mo‘g‘ul g‘onchi edi. G‘ulning
            o‘ng ko‘li Chin Temur Sulton va Sulaymon mirzo va Muhammadiy
            ko‘kaldosh va Shoh Mansur barlos va Yunus Ali va Darvesh Muhammad
            sorbon va Abdullo kitobdor edi. G‘ulning so‘l ko‘li Xalifa va Xoja
            Mirmiron va Ahmadiy parvonachi va Turdibek va Ko‘chbek va Muhib Ali
            xalifa va Mirzobek tarxon edi. Irovul Xisrav ko‘kaldosh va Muhammad
            Ali jang-jang edi. Abdulaziz miroxo‘rni tarzusa ta’yin qilib eduk.
            Burong‘orning uchida Vali Qizil va Malik Qosim Bobo Qashkani
            mo‘g‘ullari bila to‘lg‘amag‘a muqarrar qilduk. Javong‘orning uchida
            Qaroko‘zi va Abulmuhammad nayzaboz va Shayx Jamol barin va Mahdiy va
            Tengriquli Pishag‘i mo‘g‘ulni to‘lg‘amag‘a yasaduq g‘anim kishisi
            yovuq kelgach, bu ikki bo‘lak to‘lg‘ama o‘ng qo‘ldin, so‘l qo‘ldin
            g‘animning orqasig‘a evrulgaylar. (266 b) G‘animning qorasi
            ko‘runganda, burong‘or sari mayli ko‘prak edi, bu jihattin
            Abdulaziznikim, tarhqa muayyan edi, burong‘org‘a ko‘mak yiborildi.
            Sulton Ibrohimning qorasi yiroqtinkim, ko‘rundi, hech erda darang
            qilmay, tez-o‘q keladur edi. Ilgarrak kela bizning krramizkim,
            alarg‘a ko‘rundi, bu tartib va yasolnikim mulohaza qildi¬lar, hasr
            bo‘lub, turay-turmay, kelay-kelmay degandek qilib, ne tura oldi, ne
            burung‘idek bedarang kela oldi. Farmon bo‘ldikim, to‘lg‘amag‘a
            ta’yin bo‘lg‘on kishi o‘ng qo‘ldin, so‘l qo‘ldin g‘animning
            orqasig‘a evrulub, o‘q qo‘yub, urushqa mashg‘ul bo‘lg‘aylar.
            Burong‘or, javong‘or ham yurub, g‘anim bila tegishgaylar. To‘lg‘ama
            kishisi orqasig‘a evrulub, o‘q qo‘ya kirishtilar. Javong‘ordin
            Mahdiy Xoja burunroq tegishti. Mahdiy Xojaning o‘trusig‘a bir favj
            bir fil bila keldi. Bular ham qalin o‘q ko‘yub, ul favjni
            yondurdilar. Javong‘org‘a ko‘mak g‘uldin Ahmadiy parvonachi va
            Turdibek Ko‘chbek va Muhib Ali xalifani yiborildi. Burong‘orda ham
            urush qoyim bo‘ldi. Muhammad Ali ko‘kaldosh va Shoh Mansur barlos va
            Yusuf Ali va Abdullog‘a farmon bo‘ldikim, g‘ulning olida ro‘baro‘din
            yurub, urushqa mashg‘ul bo‘ldilar. Ustod Aliquli ham g‘ulning olidin
            necha qatla yaxshi farangilar otti. Mustafo to‘pchi ham g‘ulning
            so‘l ko‘lidin aroba ustidagi (267 a) zarbzanlar bila yaxshi
            zarbzanlar otti. Burong‘or, javong‘or va g‘ul va to‘lg‘ama
            g‘animning girdo-girdini olib, shiba ko‘yub, bajid urushqa mashg‘ul
            bo‘ldilar. Bir-ikki qatla javong‘or, burong‘or sari qiska-qiska
            hamlalar qildilar. Bizning kishi o‘q ko‘yub, shiba zarbi bila yana
            g‘ulig‘a tiqtilar. G‘animning o‘ng ko‘li va so‘l ko‘li bori bir erda
            yig‘ilib, andoq tiqilish bo‘ldikim, ne ilgari kela oldilar, ne
            qochg‘ali yo‘l topa oldilar. Oftob bir nayza bo‘yi chikib edikim,
            urush angizi bo‘ldi. Kun tushgacha zarb urush edi. Kun tush bo‘la
            a’do mag‘lub va maqhur va ahibbo mubtahij va masrur bo‘ldilar.
            Tengri taolo fazl va karami bila mundoq dushvor ishni bizga oson
            qildi va andoq qalin cherikni yarim kunda andoq er bila yakson
            qildi. Besh-olti ming kishi Ibrohimning yaqinida bir erda-o‘q
            qatlg‘a etibturlar. O‘zga har erda o‘lganlarni bu ma’rakada o‘n
            besh-o‘n olti ming tahmin qilur eduk. So‘ngra Agraga kelganda,
            Hinduston eli taqriridin andoy ma’lum bo‘ldikim, qirq-ellik ming
            kishi bu ma’rakada o‘lgan ekandur. Yog‘iyni bosib tushira-tushira
            yuruldi. O‘trudin tushurgan umarolarni va o‘g‘lonlarni olib kela
            boshladilar. Suruk-suruk fillarni filbonlari kelturub, peshkash
            qildilar. Yog‘iyning keynicha (267 6) yurub, xossa tobindin Qismtoy
            mirzoni va Bobo chuhrani va Bujka boshliqlarni, Ibrohimni chiqqan
            xayol qilib, quvg‘unchi ta’yin qildukkim, Agraga etguncha ta’jil
            bila borib, iliklagaylar. Ibrohimning o‘rdusining ichi bila o‘tub,
            sarocha va uylarini sayr qilib, bir qora suv yoqasig‘a tushtuk.
            Namozi digar bor edikim, Tohir Tabariy xalifaning qayininisi Sulton
            Ibrohimning o‘lugini qalin o‘luklar ichida tanib, boshini kelturdi.
            Ushbu kun-o‘q Humoyun mirzoni va Xoja Kalon va Muhammadiy va Shoh
            Mansur barlos va Yunus Ali va Abdullo va Vali xozinni ta’yin
            qildukkim, jarida ildam yurub, Agrani iliklab, xizonani zabt
            qilg‘aylar. Mahdiy Xojani va Muhammad Sulton mirzo va Odil Sulton va
            Sulton Junayd barlos va Qutluqqadamni muqarrar qildukkim, partoldin
            ayrilib, ilg‘ab, Dehli qo‘rg‘onig‘a kirib, xizonalarni ehtiyot
            qilg‘aylar. Tonglasi ko‘chub, bir kuro‘h yo‘l kelib, ot maslahatiga
            Juun yoqasig‘a tushtuk. Ora ikki ko‘nub, seshanba kuni Shayx Nizom
            avliyoning mazorini tavof qilib, Dehli to‘g‘risi Juun yokasida
            tushuldi. Ushbu chahorshanba oxshomi-o‘q Dehli qo‘rg‘onini sayr
            qilib, kechasi anda bo‘lub, tonglasi, chahorshanba kuni Xoja
            Qutbiddinning mazorini tavof qilib, Sulton G‘iyosiddin Balban va
            Sulton Alovuddin Xiljiyning maqbara va imoratlari (268 a) va
            minorini Havzi Shamsiy va Havzi Xosni va Sulton Bahlul va Sulton
            Sekandarning maqobiri va bog‘otini sayr qilib, o‘rdug‘a tushub,
            kemaga kirib, araq ichildi. Dehlining eshikdorlig‘ini Vali Qizilg‘a
            inoyat qilib, Do‘stni Dehli viloyatida devon qilib, bo‘lg‘on
            xizonalarni muhr qilib, bularning uxdasig‘a qilduk. Panjshanba kuni
            andin ko‘chub, Tug‘lakrbod to‘g‘risi Juun yoqasig‘a tushuldi. Odina
            kuni ul yurtda tavaqquf qilduk. Mavlono Mahmud va Shayx Zayn, yana
            ba’zi borib, Dehlida jum’a namozi qilib, mening otimg‘a xutba
            o‘qittilar. Fuqaro va masoking‘a bir pora yarmoq ulashib, o‘rdug‘a
            keldilar. Shanba kuni ul yurttin ko‘chub, ko‘ch-barko‘ch Agra
            azimati qilildi. Men borib, Tug‘laqobodni sayr qilib, o‘rdug‘a
            tushtum. Odina kuni, rajab oyining yigirma ikkisida Agraning
            mahallotida Sulaymon Farmuliyning manzilig‘a tushuldi, Chun bu yurt
            xeyli qo‘rg‘ondin yiroq edi, tonglasig‘a ko‘chub, Jalolxon
            Jaghatning imoratig‘a tushuldi. Humoyunkim, ilgarrak kelib edi,
            qo‘rg‘ondag‘ilar uzr aytib, xayal qilibturlar, bular ham elning
            besarlig‘ini mulohaza qilib, xizonag‘a dastandoz bo‘lmag‘aylar, deb
            biz kelguncha chiqar yo‘llarni ehtiyot qilib, o‘lturubturlar.
            Bikramajit hindukim, Gvaliyar raajasi edi, yuz yildin ko‘prak
            Gvaliyar viloyatida otalari (268 b) saltanat qilib edilar. Iskandar
            Gvaliyarni olur maslahatig‘a necha yil Agrada o‘lturdi. So‘ngra
            Ibrohim zamonida A’zam Humoyun Servaniy necha mahal bajid urushti,
            oxir sulh bila olib, Shamsobodni anga berdi. Bikramajit Sulton
            Ibrohimni bosqonda do‘zaxqa bordi. Avlodi va xaylxonasi Agrada edi.
            Agraga kelganda Bikramajitning xaylxonasining qochar xayoli bor
            ekandurkim, Humoyun qo‘yg‘on kishilar tutub ehtiyot maqomida
            bo‘lurlar, Humoyun ham tolog‘ali ko‘ymas. O‘z rizolari bila qalin
            javohir va jarov Humoyung‘a peshkash qilur. Bu jumladin bir ashhar
            shuhratiy olmos edikim, Sulton Alovuddin kelturgan ekandur. Andoq
            mashhurdurkim, bir muqayyim muning kiymatini tamom olamning ikki
            yarim kunluq harji debtur, g‘olibo sekkiz misqoldur. Men kelganda
            Humoyun menga peshkash qildi, men Humoyung‘a-o‘q bag‘ishladim.
            Qo‘rg‘on ichidagi sipohiylardin bilguluk kishilardin biri Malikdod
            Karaniy edi, yana Malliy Surduk yana, Feruzxon Mevatiy edi. Bir nima
            xiyal bulardin zohir bo‘ldi. Siyosat qilib yiborildi. Malikdod
            Karaniyni chiqarib, ba’zi istid’olar qilibturlar. Bora-kela bu
            so‘zlar qaror topquncha to‘rt-besh kun o‘tti. Alarning muddaosidek
            inoyat va shafkat qilib, jami’ jihatlarini o‘zlariga-o‘q maof
            tuttuk.Ibrohimning otasig‘a etti laklik pargana nakd inoyat bo‘ldi.
            Beklariga ham har qaysig‘a parganalar berildi. Ibrohimning otasini
            bayrilari bila chiqarib, Agradin bir kuro‘h suv quyi yurt (269 a)
            berildi. Panjshanba kuni, rajab oyining yigirma sekkizida namozi
            digar Agraga kirib, Sulton Ibrohimning manzilig‘a tushuldi. Tarix
            to‘qquz yuz o‘ndakim, Qobul viloyati musahhar bo‘ldi, ul tarixdin bu
            tarixqacha hamisha Hinduston havasi qililur edi. Gohi beklarning
            sust ra’ylig‘idin, gohi og‘a-inining nohampoylig‘idin Hinduston
            yurushi muyassar bo‘lmas edi. Oxir mundoq mavoni’ qolmadi.
            Kichik-kirim bek va bekottin hech kim xilofi maqsud so‘z ayta
            olmadi. Tarix to‘qquz yuz yigirma beshida cherik tortib, Bajavrni
            zo‘r bila ikki-uch kerrida olib elini qatli om qilib, Bhirag‘a
            kelduk. Tolon va toroj qilmay Bhira elig‘a moli omon solib, naqd va
            jinsdin to‘rt lak shohruxiy olib, cherik eliga navkar adadi bila
            ulashib, Kobulg‘a murojaat qilildi. Ushbu tarixdin to‘kkuz yuz
            o‘ttuz ikkigacha Hindustong‘a, bajid urushub, etti-sekkiz yilda besh
            navbat Hindustong‘a cherik torttuk. Beshinchi navbatta Tengri taolo
            o‘z fazl va karami bila Sulton Ibrohimdek g‘animni mahqur va abtar
            qilib, Hindustondek vase’ mamlakatni bizga muyassar va musahhar
            qildi. Hazrati Risolat zamonidin bu tarixqacha ul yuz podshohlaridin
            uch kishi Hinduston viloyatig‘a musallit bo‘lub, saltanat
            qilibturlar: bir, Sulton Mahmud G‘oziy va avlodi Hinduston
            mamlakatida muddati madid saltanat taxtig‘a o‘lturubturlar.
            Ikkinchisi, Sulton Shihobiddin (2696) G‘uriy va qullari va tavobii
            ko‘p yillar bu mamolikda podshohdiq surubturlar. Uchun-chi
            mendurmen, vale mening ishim ul podshohlarning ishiga o‘xshamas; ne
            uchunkim, Sulton Mahmud, Hindustonnikim musahhar qildi, Xuroson
            taxti aning taxti zabtida edi va Xorazm va Dorulmurz salotini anga
            muti’ va munqod edi. Samarqand podshohi aning zeri dasti edi.
            Cheriki ikki lak bo‘lmasa, xud bir lakta ne so‘z edi. Yana
            g‘animlari raajalar edi. Tamom Hinduston bir podshohda emas edi. Har
            raaja bir viloyatga o‘z boshicha podshohliq qilur edi. Yana Sulton
            Shihobiddin G‘uriy, agarchi Xuroson saltanati anda emas edi, og‘asi
            Sulton G‘iyosiddin G‘uriyda edi, «Tabaqoti Nosiriy»da
            kelturubturkim, bir navbat bir laku yigirma ming bargustvondor bila
            Hindustong‘a cherik tortibdur. Muning g‘animlari ham raay va
            raajalar edi. Tamom Hinduston bir kishida emas edi. Avval navbatkim,
            Bhiraga kelduq ming besh yuz, nihoyati ikki ming kishi bo‘lg‘ay
            eduk. Beshinchi navbatkim kelib, Sulton Ibrohimni bosib, Hinduston
            mamolikini fath qildim, hech qachon Hinduston yurushida muncha
            cherik bila kelilmaydur edi. Navkar va savdar va chokar jami’ cherik
            bila bo‘lg‘onlar o‘n ikki ming kishi qalamg‘a keldi. Manga taalluq
            viloyot (270 a) Badaxshon va Qunduz va Kobul va Qandahor edi, vale
            bu viloyatlardin mu’taddun bih naf’ yo‘q edi, balki ba’zi viloyatlar
            yog‘iyg‘a yovuq voqi’ bo‘lg‘on uchun, qulliy madadlar qilmoq lozim
            edi. Yana jami’ Movarounnahr viloyatlari o‘zbak xavonin va
            salotinining tasarrufida edi, yuz mingga yovuq cheriklari bor edi,
            qadimiy dushman edi. Yana Hinduston mamlakati Bhiradin Biharg‘acha
            afg‘on tasarrufida edi, podshohi Sulton Ibrohim edi. Viloyat hisobi
            bila besh lak cheriki bo‘lmoq kerak edi. Ul fursatta yurub, umarosi
            muxolafat maqomida edilar. Hozir cherikini bir lak chenarlar edi.
            O‘zining va umarosining ming chog‘liq fili bor derlar edi. Bu hol va
            bu quvvat bila tavakkul qilib, o‘zbakdek yuz ming qari yog‘iyni
            orqada qo‘yub, Sulton Ibrohimdek qalin cheriklik va vase’ mulkluk
            podshoh bila ro‘baro‘ bo‘lduk. Tavakkulimizga yarasha Tengri taolo
            ranj va mashakkatimizni zoyi’ qilmay, mundoq zo‘r g‘animni mag‘lub
            qilib, Hindustondek keng mamlakatni maftuh ayladi. Bu davlatni
            o‘zumizning zo‘r va quvvatidin ko‘rmasbiz, balki Tengrining mahzi
            lutf va shafqatidindur va bu saodatni o‘zumizning sa’y va himmatidin
            bilmasbiz, balki Tengrining ayni karam va inoyatidindur. Hinduston
            mamoliki vase’ va purmardum va purhosil viloyat voqi’ bo‘lubtur.
            (270 b) Sharqi va janubi, balki g‘arbi ham Muhit daryosig‘a muntahiy
            bo‘lur. Shimoli bir tog‘durkim, Hindukush va Kofiriston va Kashmir
            tog‘lari bila payvasttur. G‘arbi-shimoli Kobul va G‘azni va Qandahor
            voqi’ bo‘lubtur. Jami’ Hinduston viloyatining poytaxti Dehli ermish.
            Sulton Shihobiddin G‘uriydin so‘ng, Sulton Feruzshohning oxir
            ahdig‘acha aksar Hinduston Dehli salotinining taxti zabtida ekandur.
            Bu tarixdakim, men Hindustonni fath kildim, besh musulmon podshoh va
            ikki kofir Hindustonda saltanat qilurlar edi. Agarchi kichik-kirim
            raay va raaja tog‘ va jangalda xeyli bor edilar, vale mu’tabar va
            mustakil bular edilar. Bir afg‘onlar edikim, Dehli poytaxti alarda
            edi. Bhiradin Biharg‘acha qobiz edilar. Afg‘onlardin burun Juunpur
            Sulton Husayn Sharqiyning qabzida edi. Bu jamoatni «puriy» derlar.
            Bularning otalari Sulton Feruzshoh va ul salotinining olida saqqo
            ekandurlar. Feruzshoxdin so‘ng Jo‘npur mamlakatig‘a musallit
            bo‘lubturlar. Dehli Sulton Alovuddinning iligida edi. Bu tabaqa
            sayyidtur. Temurbek Dehlini olg‘onda Dehli hukumatini bularning
            otalarig‘a berib, borib edi. Sulton Bahlul Lo‘diy afg‘on va o‘g‘li
            Sulton Sekandar Dehli poytaxti bila Jo‘npur poytaxtig‘a krbiz
            bo‘ldilar. Har ikki poytaxt bir podshohnishin bo‘ldi. Ikkinchi,
            Gujaratta Sulton Muzaffar edi. Sulton Ibrohim fatxidin bir necha kun
            burunroq olamdin nakd (271 a) qildi. Bisyor mutasharri’ podshoh edi,
            tolibi ilmlig‘i bor edi, hadis mutolaa qilur edi, doim mushaf
            kitobat qilur edi. Bu tabaqani ta’nk derlar. Bularning ham otalari
            Sulton Feruzshoh va ul saloting‘a sharobdor ekandurlar. Feruzshohdin
            so‘ng Gujarat viloyatig‘a qobiz bo‘lubturlar. Uchunchi, Dakanda
            Bahmaniylar edi. Vale bu tarixta Dakan salotinig‘a ixtiyor va
            iqtidor qolmaydur edi. Tamom viloyatlarni ulug‘ beklar iliklab edi.
            Bir nimag‘a ehtiyoj bo‘lsa, beklardin tilar edi. To‘rtunchi, Malva
            viloyatidakim, Mandav ham derlar, Sulton Mahmud edi. Bu tabaqani
            xiljiy derlar. Muni Raana Sangaa kofir bosib, aksar viloyatig‘a
            qobiz bo‘lub edi, bu ham zaif bo‘lub edi. Bularning ham otalari
            Feruzshohning tarbiyatkardalaridin ekandur. Andin so‘ngra Malva
            viloyatig‘a qobiz bo‘lubturlar. Beshinchi Bangala viloyatida
            Nusratshoh edi. Otasi Bangalada podshoh bo‘lub edi, sayyid edi va
            Sulton Alovudding‘a mulaqqab edi. Munga saltanat meros tegib edi.
            Ajab rasmedur, Bangalada saltanat merosi kamroq bo‘lur. Podshohining
            bir muayyan taxti bor. Umaro va vuzaro va sohib mansablarning har
            qaysining bir muqarrariy eri bordur. Bangala eli qoshida ul taxt va
            erlar mo‘‘tabardur. Har qaysi erda tobi’ va muti’ navkar va chokar
            va jam’i muayyan va muqarrardur. Podshohining nasb va azli xotiri
            (271 b) tilasa, har kimnikim birovning erig‘a o‘lturg‘uzdi, ul erga
            tobi’ va muti’ navkar va chokar tamom bu kishining bo‘lur, balki
            podshohining taxtida ham bu xosiyattur. Har kim podshohini o‘lturub,
            taxtg‘a chiqquncha fursat topsa, ul podshoh bo‘lur. Umaro va vuzaro
            va sipohiy va raiyat barcha anga itoat va inqiyod qilurlar. Burung‘i
            podshohidek podshoh va farmonravo bilurlar. Bangala elining so‘zi
            budurkim, biz taxt halolxo‘ridurbiz.Har kim taxt ustida bo‘lsa, biz
            anga muti’ va munqoddurbiz. Nechukkim, Nusratshohning otasi Sulton
            Alovuddindin burun bir habashiy podshohini o‘lturub, taxtqa chiqib,
            muddate saltanat qildi. Habashiyni, Sulton Alovuddindin so‘ng, irs
            tariqi bila holo o‘g‘li podshoh bo‘lubtur. Yana Bangalada bu
            rasmdurkim, har kishikim podshoh bo‘ldi, burung‘i podshohdarning
            xizonalarini sarf va harj qilmog‘liq kulliy ayb va ordur. Har kim
            podshoh bo‘lsa, yana yangi xizona yig‘moq kerak. Xizona jam’
            qilmog‘liq ul elning qoshida faxr va mubohottur. Yana bir rasm
            budurkim, xizona va poygoh va mulk salotinining jami’ baytutotining
            qadimdin muqarrar va muayyan tanlari parganalar bordurkim, o‘zga
            erga aslo harj bo‘lmas. Uluq va mo‘‘tabar va musulmon va qalin
            cheriklik va bisyor viloyatliq bu besh podshoh edikim, mazkur
            bo‘ldi. Kofirlardin ulug‘rog‘i viloyat va cherik (272 a) bila
            Bijanagar raajasidur. Yana Raana Sangaadurkim, bu yovuqlarda
            o‘zining jur’ati va qilichidin muncha ulg‘ayib edi. Asli viloyati
            Chito‘r edi, Mandav salotinining saltanati xalal topganda Mandavg‘a
            taalluq qalin viloyatqa qobiz bo‘ldi: misli, Rantanbo‘r va Sarangpur
            va Bhilsan va Chanderiy. Tarix to‘qquz yuz o‘n to‘rtta Tengri taolo
            inoyati bila Chanderiykim, necha yil edi, dorul-harb bo‘lub edi.
            Mediniy Rav otliq Raana Sangaaning ulug‘ va mu’tabar kishisi
            to‘rt-besh ming kofir bila anda edi. Bir-ikki gariyda zo‘rlab olib,
            kofirlarni qatli om qilib, dorulislom qildim, nechukkim, sharhi
            mazkur bo‘lg‘usidur. Yana Hindustonning atrof va javonibida g‘alaba
            raay va raajadur, ba’zi mutiul-islom, ba’zi yiroqligidin yo eri
            berkligidin islom podshohlarig‘a itoat qilmaydurlar. Hinduston
            avvalg‘i iqlimdin va ikkinchi iqlimdin va uchunchi iqlimdindur.
            To‘rtunchi iqlimdin Hindustonda yo‘qtur. G‘arib mamlakate voqi’
            bo‘lubtur. Bizning viloyatlarg‘a boqa o‘zga olamedur. Tog‘ va
            daryosi va jangal va sahrosi, mavozi’ va viloyoti va hayvonot va
            nabototi, eli va tili va yomg‘uri va eli borcha o‘zgacha voqi’
            bo‘lubtur. Kobul tavobii garmserlar agarchi ba’zi ishta Hindustong‘a
            mushobahati bor, ba’zida yo‘q. Sind suvini o‘tgach, er va suv va
            yig‘och va tosh va el va ulus va roh va rasm (272 6) tamomi
            Hinduston tariqidadur. Shimolidag‘i tog‘kim, mazkur bo‘ldi, Sind
            daryosidin o‘tgach, bu tog‘da Kashmir tavobii viloyatlardur. Agarchi
            bu tarixda bu tog‘dag‘i viloyatlar, misli, Pakliy va Shahmang aksari
            Kashmirga itoat qilmas, vale burun Kashmir dohili ekandur.
            Kashmirdin o‘tgach, bu tog‘da benihoyat el va ulus va pargana va
            viloyatlardur. Bangala va balki Muhit yoqasig‘acha bu tog‘da payvast
            xaloyikdur. Hinduston elidin muncha taxkiq va taftish qilildi, hech
            kim bu tavoyifdin tahliq xabar ayta olmadi. Ushmuncha deydurlarkim,
            bu tog‘ elini Kas derlar. Xotirg‘a ettikim, Hinduston eli «shin»ni
            «sin» talaffuz qilur. Chun bu tog‘da mu’tabar shahr Kashmirdur,
            balki Kashmirdin o‘zga bu tog‘da yana shahre eshitilmaydur. Bu
            jihattin bo‘la olurkim, «Kasmir» demish bo‘lg‘aylar. Bu tog‘ elidin
            mato’ nofa mushk va qo‘tosi bahriy va za’faron va surb va misdur. Bu
            tog‘ni Hind eli Savalak Parbat derlar, hind tili bila «sava» — rub’,
            «lak» — yuz ming, «parbat» — tog‘, ya’ni rub’ va yuz ming tog‘kim,
            yuz yigirma besh ming tog‘ bo‘lg‘ay. Bu tog‘larda qor o‘ksumas.
            Hindustonning ba’zi viloyatidin, misli, Laxo‘r va Sahrind va
            Sanbaldin bu tog‘da qor oqarib ko‘runur. Ushbu tog‘ Kobulda
            Hindukushqa mavsumdur. Kobuldin bu tog‘ sharqqa boqa boribtur, bir
            nima janubka moyil. Janubi tamom Hindustonnottur. Bu tog‘ (273 a)
            ning va bu noma’lum uluslarningkim, «kas» derlar, shimoli Tibat
            viloyatidur. Bu tog‘din qalin daryo chiqib, Hindustonning ichi bila
            oqar. Sahrinddin shimol sari boqa olti daryokim, Sind va Bahat va
            Chanob va Raviy va Biyah va Satlaj bo‘lg‘ay, ushbu tog‘din chiqib,
            Mo‘lton navohisida borcha bir erda qotilur, borcha bir erda
            qotilg‘onda ham Sind derlar; G‘arb sari oqib Tatta viloyatining ichi
            bila o‘tub, Ummong‘a qotilur. Bu olti daryodin o‘zga daryolar: Juun
            va Gang va Rapat va Go‘mtiy va Gagar va Saru va Gandak va yana qalin
            daryolardurkim, bori Gang daryosig‘a qotilib, Gang-o‘q atanur, Sharq
            sari oqib, Bangala viloyatining orasi bila o‘tub, Muhitka to‘kulur.
            Borining manbai ushbu Savalak Parbattur. Yana ba’zi daryolardurkim,
            Hinduston tog‘laridan chiqar, misli, Chanbal va Banas va Betviy va
            So‘n,bu tog‘larda qor aslo bo‘lmas, alar ham Gang daryosig‘a
            qotilur. Hindustonda ham tog‘lar bordur. Ul jumladin bir tog‘e
            tushubtur, shimoldin janubqa boqa boriptur. Bu tog‘ning ibtidosi
            Dehli viloyatida Feruzshohning Jahonnamo otliq imoratidindurkim,
            parchag‘ina toshliq tog‘ning ustida voqi’ bo‘lubtur. Mundin o‘tgach,
            Dehli navohisida parcha-parcha kichikrak-kichikraq anda-munda
            toshliq toqqinalar paydo bo‘libtur. Mevat viloyatig‘a eta bu tog‘lar
            ulug‘roq bo‘lur. Mevatdin o‘tub (273 b) Bayana viloyatig‘a borur,
            Sekriy va Bariy va Do‘lpurning tog‘lari ham ushbu tuta
            tog‘lardindur, agarchi payvast emas. Gvaliyarningkim, Galiyur
            derlar, tog‘lari ushbu tog‘ning shu’balaridindur. Rantanbo‘r va
            Chito‘r va Mandav va Chanderiy tog‘lari ham ushbu tog‘
            raklaridindur. Ba’zi erlarda yetti-sekkiz kuro‘h munqati’ bo‘lubtur.
            Bu tog‘lar past-past va durusht va toshliq va jangalliq toqlardur.
            Bu tog‘larda qor aslo yog‘mas. Hindustonda ba’zi daryolarning manbai
            bu tog‘lardur. Hindustonning aksari viloyoti tuz erda voqi’
            bo‘lubtur. Muncha shahrlar va muncha viloyatlarkim bor, hech erda
            oqar suv yo‘qtur. Oqar suvi daryolardur, ba’zi erlarda qora
            suvlardur. Ba’zi shahrlarningkim, ariq qozib, suv chiqarur
            qobiliyati ham bor, suv chiqarmaydurlar. Bu necha jihattin bo‘la
            olur: bir bukim, ziroat va bog‘otig‘a aslo suv ehtiyoj emas, harifiy
            mahsuli xud pashakaal yomg‘uri bila bo‘ladur. Bu g‘aribturkim,
            rabiiy mahsulig‘a agar yomg‘ur bo‘lmasa ham bo‘ladur. Daraxtlarning
            niholig‘a bir-ikki yil suvni tashib yo charx bila yo dalv bila suv
            beradurlar, andin so‘ng aslo suv bermak ehtiyoj emas. Ba’zi
            sabzilarg‘a suv beradurlar. Laho‘r va Dipalpur va Sahrind va ul
            navohida charx bila suv beradurlar. Ikki uzun ipni chohning qaddicha
            halqa qilibturlar, ikki ipning orasig‘a yig‘ochlar bog‘lab,
            ko‘zalarni yig‘ochlarg‘a berkitibturlar. Bu ko‘zalarni berkitgan
            (274 a) ipni choh ustidagi charxg‘a solibturlar, bu charxning
            tiyrining yana bir boshida yana bir charx qilibturlar, bu charxning
            qoshida yana bir charx qilibturlarkim, o‘ki tik turubtur, o‘y bu
            charxni evurgach, parralari ikkinchi charxning parralarig‘a kirib,
            ul ko‘zalik charx evrular, suv to‘kulur erda nov ko‘yubturlar,
            novdin har qayon suv eltarlar. Yana Agra va Chandvar va Bayana va bu
            navohida dalv bila suv berurlar. Bu mashaqqatliktur va murdorlig‘i
            ham bor. Choh yoqasida ayri yig‘ochni berkitib, ayrining orasida
            g‘altak tartib qilibturlar. Uzun arg‘amchig‘a ulug‘ dalvni bog‘lab,
            bu g‘altak ustig‘a solibturlar. Arg‘amchining bir uchini o‘yg‘a
            bog‘labturlar. Bir kishi o‘yni haydamoq kerak, bir kishi dalv suvin
            to‘kmak kerak. Har katla o‘y tortib, dalvni chikrrib, yonar mahalda
            ul arg‘amchi o‘yning yo‘lig‘akim, o‘y siyduk va tezagi bila
            mulavvasdur, tegib, yana chohka tushar. Ba’zi ziroatlarg‘a suv
            ehtiyoj bo‘lsa, ko‘za bila er va xotun suv tashib sug‘oradurlar.
            Hindustonning shahrlari va viloyatlari asru besafodur. Bori
            shahrlari va bori erlari bir vaz’liq, bog‘otig‘a tom bo‘lmas. Aksar
            erlari tub-tuz voqi’ bo‘lubtur. Ba’zi daryolarning va rudlarning
            yoqasi pashakaal yog‘inlari jihatidin ob-kandlar bo‘lubtur (274 b)
            kim, har erdin ubur va murur mutazzirdur. Tuzlarida ba’zi erlarda
            tikonliq daraxt jangali bordurkim, parganalarning eli bu jangallarda
            quzg‘adab mutamarridliq qilib, mol bermaslar. Hindustonda oqar suv
            daryolardin o‘zga kamdur. Ahyonan ba’zi erda qora suvlar bor.
            Ushmuncha shahr va viloyat choh suvi bila yo havz suvi bilakim,
            pashakaal yomg‘uridin yig‘ilmish bo‘lg‘ay, maishat qilurlar.
            Hindustonda mavozi’ va kentlarning, balki shahrlarning buzulmoq va
            tuzalmagi bir zamonda bo‘ladur. Ushmundoq uluq shahrlarkim, yillar
            anda mutavattindurlar, agar qocharlari bo‘lsa, bir kunda-bir yarim
            kunda andoq qochadurlarkim, osor va alomatlari qolmaydur. Agar
            tuzalmakka yuz qo‘ysalar, ariq qozmog‘i va band bog‘lamog‘i ehtiyoj
            emas. Ekinlari tamom la’lmidur. Eliga xud nihoyat yo‘qtur, jami’
            yig‘ildilar, bir havz yasadilar, yo choh qozidilar. Uy yasamoq yo
            tom qo‘parmoq xud yo‘qtur. Xas bisyor va daraxt beshumor, chirilar
            qildilar, filhol kent yo shahr bo‘ldi. Hayvonotkim, Hinduston
            maxsusidur, vuxushdin bir fildurkim, Hindustoniy «haatiy» derkim,
            Kalpiy viloyatining sarhadlarida bo‘lur. Andin yuqqori sharq sari
            boqa borg‘on sari sahroyi fil ko‘prak bo‘lur. Ul oradin fil tutub
            keltururlar. Kurara va Manikpurdin o‘ttuz-qirq mavzi’ning ishi (275
            a) fil tutmoqdur. Devong‘a fil-o‘q javob berurlar. Fil azimul-jussa
            va ziyrak jonivordur. Har ne desalar bilur va har ne buyursalar
            qilur. Bahosi uluqlug‘iga yarashadur, qarilab sotarlar. Har necha
            ulukroq — bahosi ko‘prak. Andoq rivoyat qildilarkim, ba’zi jazoyirda
            o‘n qari fil bo‘lur ermish. Bu orada xud to‘rt-besh qaridin ikiz rak
            ko‘rulmadi. Filning emak va ichmagi tamom hartumi biladur, hartumi
            bo‘lmasa tirilmas. Hartumining ikki yonida yuqqorig‘i engagida ikki
            uluq tishi bor, tomg‘a va yigochqa ushbu tishlarini qo‘yub, zo‘rlab
            yiqitur. Urushmoq va har zo‘r ishlarkim bo‘lsa, ushbu tishlar bila
            qilur. Oj bu tishlarni derlar. Bu tishlarning xind elining qoshida
            xeyli qadri bor. Filning tuki yo‘ktur. Hinduston elining qoshida
            filning bisyor e’tibori bor. Cheriklarida har favjkim bor, albatta,
            bir necha fil hamrohdur. Filning ba’zi yaxshi xaysiyatlari bor: uluq
            suvlardin va tund va tez suvlardin qalin yuk ko‘tarib, oson o‘tadur.
            Yana to‘rt-besh yuz kishi tortar qazon arobasini uch-to‘rt fil oson
            tortib boradur, vale bo‘g‘uzi xeyli uluqtur, ikki qator tevaning
            bo‘g‘uzini bir fil er. Yana karkdur; bu ham ulug‘ jonivoredur, (275
            b) zaxomati uch govmishcha bo‘lg‘ay. Ul so‘zkim, ul viloyatlarda
            mashhurdurkim, kark filni shox bila ko‘tarur emish, g‘olibo
            g‘alattur. Bir shoxi bor, burnining ustida, uzunligi bir karishdin
            ko‘praq ikki karish xud ko‘rulmaydur. Bir uluq shoxidin bir obxo‘ra
            kishti bo‘ldi, yana bir nardning tosi buldi, yana uch-to‘rt ellik
            ham shoyad ortti ekin. Terisi bisyor kalin bo‘lur. Qattiq yoy bila
            bag‘alkusho va xo‘b to‘ldurub ursalar, yaxshi kirsa, to‘rt ellik
            kirar. Derlarkim, po‘stining ba’zi erlaridin o‘q xeyli o‘tar ermish.
            Ikki qo‘lining qoshidin va ikki butining qoshidin tixi tushubtur.
            Yirokdin yopug‘ yopqondek ko‘runur. O‘zga hayvonottin otqa
            mushobahati ko‘praktur. Nechukkim, otning uluq krrni bo‘lmas, muning
            ham uluq krrni yo‘ktur, nechukkim, otning oshuq o‘rnida parcha
            so‘ngagi bo‘lur, muning ham oshuq o‘rnida parcha so‘ngagi bor;
            nechukkim otning iligida ko‘muk bo‘lur, muning ham iligida ko‘muk
            bor. Bu fildin darrandaroktur. Vale oncha muti’ va munqod bo‘lmas,
            Parshovar va Hashnag‘arning jan-gallarida qalin bo‘lur. Yana Sind
            suvi bila Bhira viloyatining orasidagi jangallarda ham qalin bo‘lur.
            Yana Hindustonda Saru daryosining yoqasida qalin bo‘lur. Aksar
            Hinduston (276 a) yurushlarida Parshovar, Hashnag‘ar jangallarida
            kark o‘lturulur edi. Tavr shoxlar urar. Bu ovlarda g‘alaba kishini
            va otni shox urubtur. Bir ovda Maqsud otliq chuhraning otini shoxi
            bila bir nayza bo‘yi tashladi. Bu jihattin Maqsud karkka mulaqqab
            bo‘ldi. Yana sahroyi govmishdur. Bu govmishdin xeyli ulug‘roqdur.
            Shoxi bu govmishning shoxidek keyinga boqa yotuq emastur. Bu mahkam
            muzir va darranda jonivordur. Hindustonda Saru daryosining yoqasida
            ham qalin bo‘lur. Yana nilagovdur, balandlig‘i otcha bo‘lg‘ay. Ottin
            bir nima inchkaraktur, erkaki ko‘ktur. Bu jihattin g‘olibo «Nilagov»
            derlar. Ikki kichikrak shoxi bor. Bo‘g‘zida bir karishdin uzunroq
            tuki bordur. Bahriy ko‘tasg‘a mushobahoti bor. Tuvog‘i o‘yning
            tuvog‘idek ayridur. Modasining rangi bug‘u—maralning rangidektur.
            Shoxi ham yo‘qtur. Bo‘g‘zidag‘i tuki ham yo‘qtur. Erkakiga boqa bu
            tupchoq vaz’dur. Yana ko‘tahpoydur uluqlug‘i oq kiyikcha bo‘lg‘ay.
            Muning ikki qo‘li va ikki buti qiskaroqdur. Bu jihattin ko‘tahpoy
            derlar. Munguzi bo‘g‘u munguzidek shoxchalikdur, vale kichikraktur.
            Har yil, bo‘g‘udeq bu ham munguz solur. Yugurushda zabunroqdur. Bu
            jihatdin jangaldin chiqmas. Yana bir jayranning erkagi xuna
            yo‘sunluq kiyikdur. Orqasi qora, tuki oq, xunaning (2766) shoxidin
            muning shoxi uzunroqtur va parishonroqtur. Hindustoniy «kalahra»
            der. Aslida «kalahiran» ekandur, ya’ni qaro kiyiq taxfif qilib,
            «kalahra» debturlar. Modasi oqdur. Ushbu kalahra bila kiyik
            tutarlar: bu kalahraning shoxig‘a tuzoqning xalqasini berkiturlar.
            Oyog‘ig‘a to‘pukdin ulukroq toshni ovizon bog‘larlar, ya’ni kiyik
            eltg‘ondin so‘ng yiroq ketariga moni’ bo‘lg‘ay. Andin so‘ng yozi
            kalahrasini ko‘rub, muqobalasida qo‘ya berurlar. Bu kiyik urushqa
            g‘arib harisdur, filhol urushqa kelur, shox bila urushub, susushub
            ilgari-keyin borurda-kelurda ul kiyikning shoxi bu kiyikning shoxiga
            berkitgan tuzokka kirar. U qochmokka mayl qilsa, rom kiyik qochmas,
            g‘olibo oyog‘iga bog‘lag‘on tosh moni’ bo‘lur. Bu nav’ bila qalin
            kiyik tutarlar. Tutqondin so‘ng rom qilurlar. Yana kiyiklarni
            tutmoqqa rom qilurlar. Yana bu rom kiyiklarni ham uyda urushg‘a
            solurlar. Yaxshi urushur. Yana Hindustonning tog‘ domanalarida
            kichikrak kiyik bo‘lur. Arhar g‘alchaning bir yilliq to‘qlisicha
            ulug‘lug‘i bo‘lg‘ay. .. Yana bir chiniy o‘ydur, kichikkina o‘ydur.
            Ul erlarning uluq qo‘chqoricha bo‘lg‘ay. Go‘shti bisyor yumshoq va
            lazizdur. Yana maymundur. Hindustoniy «bandar» der. Bu ham puranvo’
            bo‘lur. Bir nav’i uldurkim, ul viloyatlarg‘a eltarlar. Lo‘lilar
            o‘yun (277 a) o‘rgaturlar. Darayi Nur tog‘larida Ko‘hi Safidning
            Xaybar navohisidag‘i domanalarida va andin quyi tamom Hindustonotta
            bo‘lur. Bulardin yuqqori bo‘lmas. Tuki sariq va yuzi oqdur, quyrug‘i
            xeyli uzun emastur. Yana bir nav’ maymun bo‘lur, Bajavr va Savad va
            ul navohilarda ko‘rulmaydur. Ul viloyatlarg‘a eltar maymunlardin
            xeyli uluqroqdur. Quyrug‘i ham bisyor uzundur. Tuki oqroqtur. Yuzi
            qop-qoradur. Bu nav’ maymun Hindustonning tog‘larida va jangallarida
            bo‘ladur. Ul viloyatlarda yo‘qtur. Yana bir nav’ maymun bo‘ladur,
            yuzi va tuki va bori uzvi krp-krradur. Yana nuvldur, qishdin juzviy
            kichikrak bo‘lg‘ay. Yig‘ochka chikar. Ba’zi mush xurmo ham derlar.
            Muni muborak tutarlar. Yana bir sichqondurkim, «gilahriy» derlar. Bu
            hamisha daraxtlarda-o‘q bo‘lur. Daraxtlarning ustida yuqqori-quyi
            ajab chust va chaspon yugurur. Tuyurdin: bir tovusdur. Purrang va
            purzeb jonivoredur. Andomi rang va zebicha emas. Jussada turnacha
            bo‘lg‘ay, turnacha baland emastur. Narining va modasining boshida
            yigirma-o‘ttuz par bordur, ikki-uch ellik balandlig‘i bo‘lg‘ay.
            Modasining yana zeb va rangi yo‘ktur. Narining boshida tavki
            savsaniydur, bo‘yni xushrang ko‘ktur. (277 b) Bo‘ynidin quyi orqasi
            sariq va to‘tagi va ko‘k va binafsha ranglar bila munaqqash voqi’
            bo‘lubtur. Orqasidag‘i gullari kichikrak-kichikrak gullardur.
            Orqasidin quyiroq ushbu ranglar bila munaqqash ulug‘-ulug‘ gullar
            quyrug‘ining uchig‘acha bordur. Ba’zi tovuslarning quyrug‘i birar
            quloch bo‘lur va gulluk parlarining ostida qiskaroq, o‘zga
            qushlarning quyrug‘ideq quyrug‘i ham bordur. Bu rasmiy quyrug‘i va
            qanotlari qizildur. Bajavr va Savodda va andin quyi bo‘lur. Andin
            yuqqori Kunar va Lamg‘onot va hech erda bo‘lmas. Uchmoqta
            qirg‘ovuldin ham ojizroqdur. Bir-ikki qatladin ortuq ucha olmas.
            Uchmoqta zabun jihatidin yotog‘da bo‘lur yo jangalda. Bu ajabturkim,
            tovus bo‘lur jangallarda shag‘ol ko‘p bo‘lur. Bir kuloch quyrig‘i
            bila jangaldin jangalg‘a yurur, shag‘oldin nechuk mutazarrir bo‘lmas
            ekan. Hindustoniy «mo‘r» der. Imom Abu Hanifa mazhabida haloldur.
            Go‘shti xoli az maza emas, durroj go‘shtig‘a o‘xshar, vale teva
            etidek karohati tab’ bila eyiladur. Yana to‘tidur. Bu ham Bajavr va
            andin quyig‘i viloyatlarda bo‘lur. Yzlar tut pishig‘ida Ningnahor va
            Lamg‘onotka kelur. O‘zga vaqtlarda bo‘lmas. To‘ti turluk-turluk
            bo‘ladur. Bir nav’i uldurkim, ul viloyatlarg‘a eltarlar, suhango‘y
            qilurlar. Yana bir nav’i bu to‘tidin kichikrak (278 a) bo‘lur. Muni
            ham suxango‘y kilurlar. Bu jinsni «jangaliy» derlar. Bu jins Bajavr
            va Savad va ul navohida bisyor bo‘lur. Ul martabadakim, besh
            ming-olti ming bir xil uchar. Bu to‘ti bila ul to‘ti orasida jussada
            tafovuttur. Ranglari xud birdek-o‘kdur. Yana bir nav’ to‘ti bo‘lur.
            Bu jangaliy to‘tisidin hanuz kichikraq boshi qip-qizil,
            qanotlarining usti ham qizil bo‘lur. Quyrug‘ining uchi ikki ellikcha
            yiroq bo‘lur. Ushbu jinsning ba’zisining boshi savsaniy bo‘lur. Bu
            jins suhango‘y bo‘lmas. Muni Kashmir to‘tisi derlar. Yana bir nav’
            to‘ti bo‘lur. Jangaliy to‘tidek kichikrak bo‘lur. Tumshug‘i qora,
            bo‘ynida uluq qora tavqi bor, qanotlarining usti qizil, yaxshi so‘z
            o‘rganur. Xayol qilur edukkim, to‘ti va shorak harne o‘rgatsalar
            aytur, o‘z boshicha ma’ni taxayyul qilib, talaffuz qila olmas. Bu
            fursatta Abulqosim jaloyirkim, yakin mulozimlarimdindur, ajab nima
            rivoyat qildi; ushbu jins to‘tining qafasi yopuq ekandur, to‘ti
            aytibturkim, «Ro‘yi maro vo kunki, damgir shudam». Yana bir navbat
            kutargan kaxaarlar dam olg‘ali ulturg‘onda raxguzar el o‘tub
            boradurlar ekandur, to‘ti debturkim; «Mardum raftand, shumoyon
            nameraved», val-uhdatu alar-roviy. Bovujud kishi o‘z qulog‘i bila
            eshitmaguncha inonsa bo‘lmas. Yana bir nav’ to‘ti bo‘lur, xushrang
            qip-qizil. Yana ba’zi ranglari ham bor. (278 b) Mushaxxas xotirda
            qolmag‘on uchun mashruh bitilmadi. Qizil bisyor xushrang va
            xushshakl to‘tidur, suxango‘y ham qilurlar emish. Aybi budurkim,
            chini sinig‘ini mis tabaqqa tortqondek ko‘p noxush va tez uni bor.
            Yana bir shorakdur. Bu Lamg‘onotta bisyordur. Andin quyi tamom
            Hindustonotta ko‘p bo‘lur. Bu ham turluk-turluk bo‘ladur. Bir nav’i
            budurkim, Lamg‘onotta ko‘ptur. Boshi qora, kanotlari ola, jussasi
            chug‘urchuqdin bir nima uluqroq va qaboroktur. So‘z o‘rgaturlar. Bir
            nav’ini «mino» derlar. Bangaladin keltururlar. Yakrang qoradur,
            jussasi bu shorakdin xeyli uluqdur, tumshug‘i va oyog‘i sariqdur,
            ikki qulog‘ida sariq po‘stlari bor, solinib turadur. Muning
            badnamolig‘i bor. Suxango‘y qilurlar, yaxshi aytur va fasih aytur.
            Yana bir nav’ shorak bo‘lur. Burun mazkur bo‘lg‘on shorakdin
            inichkaraktur. Ko‘zlarining girdi qizil bo‘lur. Bu jins suxango‘y
            bo‘lmas, «vin shorak» derlar. Yana bu fursatdakim, Gang suvig‘a
            ko‘pruk bog‘lab o‘tub, muxoliflarni qochurduq Laknav va Avad va
            navohisida bir nav’ shorak ko‘ruldikim, ko‘ksi oq boshi ola, elkasi
            qora, hargiz ko‘rulmaydur edi. Bu jins g‘olibo so‘z o‘rganmas. Yana
            lo‘chadur, bu kushni «buqalamun» ham derlar. Boshidin quyrug‘ig‘acha
            besh-olti muxtalif rangi bor, kabutarning bo‘ynidek barroqdur.
            Uluqlug‘i (279 a) kabki dariycha bo‘lg‘ay, g‘olibo Hinduston kabki
            dariysidur. Nechukkim, kabki dariy tog‘larning qullalarida yurur, bu
            ham tog‘ kullalarida yurur. Kobul viloyatlaridin Nijrov tog‘larida
            va andin kuyig‘i tog‘larda bo‘lur. Andin yukkrri bo‘lmas. Ul el ajab
            nima rivoyat qildilar: kish bo‘lg‘och, tog‘ domanalarig‘a tushar,
            agar uchursalarkim, uzum bog‘idin o‘tsa, yana aslo ucholmas,
            tutarlar. Ma’kulul-lahmdur, bisyor laziz eti bordur. Yana bir
            durrojdur. Bu Hinduston maxsusi emastur. Garmser viloyatlarda
            bo‘lur, vale ba’zi jinsi Hindustondin o‘zga erida bo‘lmas uchun,
            muni taqrib bila zikr qildim. Durrojning jussasi kaklikcha bo‘lg‘ay.
            Narining orqasi qirg‘ovulning modasi rangidekdur, bo‘g‘zi va ko‘ksi
            qoradur, oq-oq tuklari bordur, ikki ko‘zining ikki yonida qizil
            xatte tushubtur, tavre qichkururkim: «Shir doram shakarak» aning
            unidin masmu’ bo‘lur, «shir»ni qitdek aytadur, «doram shakarak» xud
            durust mutalaffiz bo‘ladur. Astrobod durrojlari «bot meni tuttilar»
            deb qichkirur emish. Arabiston va ul navohining durroji «Bishshukri
            tadumun nu’m» deb chorlar emish. Modasi qirg‘ovulning yuzlaridek
            ranglikdur. Nijrovdin quyi bo‘lur. Yana bir durroj jinsi bir
            kushdur, «kanjal» derlar. Jussasi durrojcha-o‘q bo‘lg‘ay, uni
            kaklikning uniga xeyli o‘xshar, vale muning uni (279 6) ko‘p tezdur.
            Nari bila modasining rangi orasida tavofut kamdur. Parshovar va
            Hashnag‘ar viloyatida va andin quyig‘i viloyatlarda bo‘lur, andin
            yuqqori bo‘lmas. Yana pulpakordur, uluqlug‘i kabki dariycha
            bo‘lg‘ay, uy tovug‘i andomlikdur, rangi ham mokiyon ranglikdur,
            tomog‘idin quyi ko‘ksigacha xushrang qip-qizildur. Pulpakor
            Hinduston tog‘larida bo‘lur. Yana saxroyi tovukdur. Uy tovug‘i bila
            bu tovukning orasida farq budurkim, bu saxroyi tovuq kirg‘ovuldek
            uchar, yana uy tovug‘idek har rang-har rang bo‘lmas. Bu tovuq Bajavr
            tog‘larida va andin quyig‘i tog‘larda bo‘lur. Bajavrdin yuqqori
            bo‘lmas. Yana chalsiydur. Jussada pulpakordektur, pulpakor mundin
            xushrangroqdur, Bajavr tog‘larida bo‘lur. Yana shomdur. Uluqlug‘i uy
            tovug‘icha bo‘lg‘ay. G‘ayri mukarrar ranglari bor. Bu ham Bajavr
            tog‘larida bo‘lur. Yana bo‘danadur. Agarchi bo‘dana Hinduston
            maxsusi emasdur, vale to‘rt-besh jins bo‘danadurkim, Hinduston
            maxsusidur. Bir bo‘danadurkim, bizning viloyatlarg‘a borur
            bo‘danadin uluqroq va bolidaroktur. Yana bir bo‘danadurkim, ul
            viloyatka borur bo‘danalardin qisqarokdur, qanot-quyrug‘ining
            qizilroq rangi bor. Bu jins bo‘dana chirdek xayl-xayl uchadur. Yana
            bir bo‘danadurkim, ul viloyatlarg‘a borur bo‘danadin kichikraq
            bo‘g‘zi bila ko‘ksida qorasi ko‘prak bo‘lur. (280 a) Yana bir
            bo‘danadur. Bu bo‘dana Kobulg‘a oz-oz borur. Kichikkina bo‘danadur,
            qorchadin bir nima uluqroq bo‘lg‘ay, Kobulda «ko‘ratu» derlar. Yana
            bir harchaldur, ulug‘lig‘i tug‘doqcha bo‘lg‘ay. G‘olibo Hinduston
            tug‘dog‘idur. Go‘shti bisyor lazzatliqdur. Ba’zi qushning but eti
            yaxshi bo‘lur, ba’zining ko‘ksining eti yaxshi bo‘lur: harchalning
            bori eti lazzatliq va xo‘bdur. Yana charzdur. Tug‘doridin jussasi
            bir nima kichirakdur. Narining orkdsi tug‘doridektur, ko‘ksi
            qoradur. Modasi yakrangdur. Charzning go‘shti ham bisyor lazizdur.
            Nechukkim, harchalning tug‘dokka mushobahati bor, charzning ham
            tug‘dorig‘a mushobahati bor. Yana Hinduston bag‘riqorasidur, ul
            bag‘riqoradin kichikroq va inichkaraktur. Bag‘rining qorasi ham
            kamdur. Uni ham andin inchkaraktur. Yana qushlardurkim, suvda va suv
            yoqalarida bo‘lur; ul jumladin: bir dangdur, uluq jussalik
            jonivordur, har qanoti bir quloch bordur. Boshining va bo‘ynining
            tuki yo‘qtur. Bo‘g‘zida haritadek bir nima solinib turubtur. Orqasi
            qora, ko‘ksi oqdur. Ahyonan Kobulg‘a borur. Bir yil Kobulda dang
            tutub kelturub edilar, yaxshi rom bo‘lub edi. Go‘shtni tashlab
            bersalar hargiz xato qilmas edi, tumshug‘i bila olur edi. Bir qatla
            bir shash na’l kafshni yutub edi. Yana bir navbat bir butun tovuqni
            (280 b) kanotlari va patlari bila durust yutti. Yana bir sa’rasdur.
            Hindustonda bo‘lg‘on turklar teva-turna deydurlar. Bu bir nima
            dangdin kichikrak bo‘lg‘ay, bo‘yi dangdin balandrokdur, boshi
            qip-qizildur. Muni uyda saxlaydurlar, yaxshi rom bo‘ladur. Yana
            maynakdur. Bo‘yi sa’raska yovushur. Jussasi kichikraktur. Laklakdin
            xeyli uluqdur, laklakka mushobahati bor, tumshug‘i laklakning
            tumshug‘idin uzunrokdur. Tumshug‘i qoradur, boshi savsani, buini oq,
            qanotlari oladur, jarka qanotlarining uchlari va tublari oqdur,
            o‘rtasi qoradur. Yana bir laklakdur. Bo‘yni oqdur, boshi va jami’
            a’zosi qoradur. Ul viloyatlarg‘a borur laklakdin kichikrakdur. Bu
            laklakni hindustoniy «yakrang» der. Yana bir laklakdur — rangi va
            vaz’i tamom ul viloyatlarg‘a borur laklaklardektur. G‘oyatash,
            tumshug‘i qoraroqtur. Ul laklakdin xeyli kichikdur. Yana bir,
            qushdur, uqor bila laklakka mushobahati bor. Uqordin tumshug‘i
            uluqroq va uzunroqdur, jussasi laklakdin kichikraktur. Yana bir
            ulug‘ bo‘zakdur. Ulug‘lug‘i sorcha bo‘lg‘ay. Ikki qanotining orqasi
            oqdur. Baland uni bordur. Yana bir, boshi va tumshug‘i qora oq
            bo‘zakdur. Ul viloyatka borur bo‘zakdin xeyli uluqdur. Hinduston
            bo‘zakidin kichikrak (281 a) tur. Yana bir o‘rdaktur, g‘armpoy
            derlar, so‘na bo‘rchindin ulug‘roqdur, nari va modasi bir rangdur.
            Hashnag‘arda doyim bo‘lur, gohi Lamg‘onotqa ham borur. Go‘shti xeyli
            lazizdur. Yana bir o‘rdaktur, shahmurg‘ derlar, qozdin juzviy
            kichikrak bo‘lg‘ay, tumshug‘ining ustida balandlig‘i bor, ko‘ksi
            okdur, orqasi qoradur. Go‘shti mazalikdur. Yana bir zumajdur,
            ulug‘lug‘i burgutcha bo‘lg‘ay. Qora ranglikdur. Yana bir sor
            bo‘ladur, orqasi va quyrug‘i kizil. Yana Hindustonning ola
            karg‘asidur, ul viloyatning olaqarg‘asidin kichikrak va
            inichkarakdur. Bo‘ynida juzve oqi bordur. Yana bir qushdur, qarg‘a
            bila akkag‘a mushobahati bor. Lamg‘onotta murg‘i jangal derlar.
            Boshi va ko‘ksi qora, kanotlari va quyrug‘i qizilroq, ko‘zlari
            qip-qizil. Uchmoqta ojiz uchun jangaldin chiqmas. Bu jihatdin murg‘i
            jangal derlar. Yana bir ulug‘ shapparadur, changaddir derlar.
            Uluqlug‘i yapaloqcha bo‘lg‘ay. Boshi itning kuchugining boshig‘a
            o‘xshar. Daraxtqakim qo‘nar xayoli qiladur, bir shoxni tutib,
            sarnigun bo‘lub turadur. G‘arobati bordur. Yana bir Hinduston
            akkasidur, «matayla» derlar. Akkadin juzve kichikrak bo‘lg‘ay. Akka
            oqoladur, matayla oladur. Yana bir kushkinadur, uluqlug‘i
            sondug‘ochcha (2816) bo‘lg‘ay, xushrang qizildur, qanotlarida
            ozroqcha qoralari bordur. Yana bir qarchadur, qorlug‘och
            yo‘sunluqdur, qorlug‘ochdin xeyli uluqdur, yakrang qop-qoradur. Yana
            bir ko‘yaldur, uzunlug‘i zog‘cha bo‘lg‘ay, zog‘chadin xeyli
            inichkarakdur. Tavre o‘qur. Hinduston bulbuli bu emish. Hinduston
            eli qoshida bulbulcha hurmati bordur. Qalin daraxtliq bog‘larda
            bo‘ladur. Yana bir qushdur shaqroq yo‘sunluqdur. Yig‘ochlarg‘a
            yopishub turur, uluklug‘i shaqroqcha bo‘lg‘ay. To‘tidek sabz
            ranglikdur. Suv hayvonoti: bir sheri obidur, qora suvlarda bo‘ladur,
            gilasg‘a mushobahati bor. Derlarkim, kishini va balki govmishni olur
            emish. Yana seysordur, bu ham gilas vaz’liqdur. Tamom Hinduston
            daryolarida bordur. Tutub kelturub edilar, uzunlug‘i to‘rt-besh qari
            yovushar edi. Yo‘g‘onlig‘i qo‘ycha bo‘lg‘ay. Mundin ulug‘roq ham
            bo‘lur emish, yarim qaridin uzunroq tumshug‘i bor, yuqqorig‘i
            tumshug‘i va quyig‘i tumshug‘ida inichka-inichka qator kichik
            tishlari bor. Suv yoqalarida chiqib yotadur. Yana xuki obidur, bu
            ham tamom Hinduston daryolarida bo‘lur. Suvdin bayakbor chiqar,
            boshi ko‘runur-ko‘runmas yana suvg‘a cho‘mar, quyrug‘i ko‘runub
            qolur, muning tumshug‘i ham (282 a) seysar tumshug‘idek uzundur va
            ushoq qator tishlari bordur. O‘zga boshi va tanasi baliqdektur,
            suvda o‘ynar vaqt mushuk yo‘sunluq ko‘runadur. Saru suvidag‘i xuki
            obilar o‘ynar mahalda suvdin durust chiqadur. Bu baliqdek suvdin
            tashqari hargiz chiqmas. Yana gariyaldur, bu uluq bo‘lur emish. Saru
            daryosida cherik elidin xeyli kishi ko‘rdilar. Bu kishini olur
            emish. Saru yokasida ekanda bir-ikki dodakni olibtur. G‘ozipur bila
            Banoras orasida o‘rdu elidin uch-to‘rt kishini oldi. Ushbu navohida
            men ham gariyalni yiroqtin ko‘rdum, o‘bdon mushaxxas ko‘rulmadi.
            Yana kakka baliqdur. Ikki qulog‘ining to‘g‘risi ikki so‘ngak
            chiqibtur, uzunlug‘i uch ellik bo‘lg‘ay, yotqonda bu ikki so‘ngakni
            tebratadur. G‘arib tavr un keladur. G‘olibo ul uni jihatidin kakka
            debturlar. Hinduston baliklarining go‘shti laziz bo‘lur edi va
            kiltig‘i bo‘lmas. Ajab chust baliqlardur. Bir qatla bir suvni ikki
            tarafidin to‘r solib keldilar, to‘rning bir tarafi suvdin yarim qari
            din ko‘prak yuqqori edi, baliklarning ko‘pragi to‘rdin bir qari
            yukqorroq sachrab o‘ttilar. Yana Hindustonning ba’zi suvlarida ushoq
            baliqlar bor, bir qattiq un yo tovush bo‘lsa (2826) bayakbor
            sachrab, suvdin bir qari-bir yarim qari baland chiqadurlar. Yana
            Hinduston baqalari, agarchi o‘shal baqalardektur, vale bu baqalar
            suvning yuzida etti-sekkiz qari yuguradurlar. Nabototkim, Hinduston
            maxsusidur, bir anbadur. Aksar Hinduston eli «be»ni beharakat
            talaffuz qilurlar, yomon mutalaffiz bo‘lur uchun ba’zi «nag‘zak»
            debturlar, nechukkim, Xoja Xisrav debtur: Nag‘zaki mo nagzkuni
            bo‘ston, Nag‘ztarin mevai Hinduston. Yaxshisi yaxshi bo‘ladur,
            g‘alaba esa bo‘ladur, vale yaxshisi kam bo‘ladur. Aksar xom
            uzadurlar, uyda pishadur, xomi xo‘b osh qatig‘i bo‘ladur.
            G‘o‘rasining murabbosi ham xo‘b bo‘ladur. Filvoqi’ Hindustonning
            yaxshi mevasi budur. Daraxti bisyor bolida bo‘ladur. Ba’zi el anbani
            andoq ta’rif qilib edilarkim, qovundin o‘zga jami’ mevaga tarjih
            qilib edilar. El ta’rif qilg‘oncha xud emastur. Kordiy shaftolug‘a
            shabohati bor. Pashakaal vaqtida pishadur. Ikki nav’ eyilur: biri,
            sikib, po‘la qilib, terisini teshib, so‘rub suvini icharlar, yana
            bir, shaftoluyi kordiydek terisini aritib erlar. Bargi shaftolu
            bargiga andake o‘xshar, tanasi badnamo va badandomdur. Bangala va
            Gujaratta yaxshi bo‘lur emish. Yana keyladur, arab «mavz» der,
            daraxti xeyli baland emas, (283 a) balki daraxt deb ham bo‘lmas.
            Giyoh bila daraxt orasida bir nimadur. Bargi amonqaroning bargiga
            mushobihdur, vale keylaning bargining uzunlig‘i ikki qari bo‘lur,
            yassilig‘i bir qarig‘a yovushur, o‘rtasida yurakdek bir shox chiqar,
            g‘unchasi bu shoxda bo‘lur va uluq g‘unchasi qo‘y yuragi vaz’liqdur,
            g‘unchasining har bargi ochilg‘och, bargining tubida qator olti-etti
            guli bo‘lur, bu qator gullar keyla bo‘lur. Ushbu yurakdek shox
            uzog‘on soyi ul uluq g‘unchaning barglari ochilib, qator keyla
            gullari zohir bo‘lur. Har keyla daraxti bir qatla-o‘q bar berur
            emish. Keylaning ikki latofati bor: bir ulkim, terisi oson so‘yulur.
            Yana bir ulkim, hech donasi va jirmi bo‘lmas, bodinjondin bir nima
            uzunroq va inichkarakdur, xeyli chuchuk emas. Bangala keylalari
            bisyor chuchuk bo‘lur emish. Xeyli xushnamo daraxti bor, yassi-yassi
            xushrang sabz barglari yaxshi ko‘runur. Yana anbiliydur, xurmoyi
            hindiyni bu ot bila ayturlar. Reza bargi bor, javzi bo‘yo bargiga
            filjumla o‘xshar, vale muning bargi bo‘yo bargidan rezaroqtur. Xeyli
            xushnamo daraxtedur, soyasi qalin bo‘lur. Daraxti xeyli bolida
            bo‘ladur. Sahroyisi ham qalin bo‘ladur. Yana bir mahvadur, gul
            chikon ham derlar. Muning daraxti ham xeyli bolida bo‘lur. Hinduston
            elining imorat (283 b) lari aksar mahva yig‘ochidindur. Mahvaning
            gulidin araq tortarlar va gulini mavzdek kurutub erlar va araq ham
            tortarlar. Filjumla qishmishga shabohati bor. Badmazalig‘i bor.
            Gulining o‘li ham yomon emas, esa bo‘lur. Bu ham saxroyi bo‘ladur.
            Mevasi bemaza bo‘ladur. Donasi ulukroq, terisi yupka, muning
            donasining mag‘zidin yog‘ ham tortarlar. Yana kirniydur. Muning
            daraxti agarchi ko‘p bolida bo‘lmas, kichik ham bo‘lmas. Mevasi
            sarig‘ ranglikdur, jigdadin inichkaraktur. Mazasi filjumla uzumga
            o‘xshar, oxirida ozroqcha badta’mlig‘i bor, yomon emas, esa bo‘lur.
            Donasining terisi yupqadur. Yana ja’mundur, bargi tol bargiga
            filjumla o‘xshar, girdoq va yashilroqtur, daraxti xoli az
            xushnamoliq emas. Mevasi qora uzumga o‘xshar, turshroq mazasi bor,
            xeyli yaxshi emastur. Yana kamraktur. Panj pahludur. Ulug‘lug‘i
            g‘aynolucha bo‘lg‘ay, uzunlug‘i to‘rt ellik bo‘lg‘ay, sariq
            pishadur, muning ham donasi yo‘ktur. Xomroq uzgani ko‘p achchiqtur.
            Yaxshi pishg‘onining tursholig‘i mayxushdur, yomon emas, xoli az
            latofat emas. Yana kadhaldur. Bu g‘arib badxay’at va badmaza
            mevadur, biaynihi qo‘yning (284 a) qornidurkim, kepadek qorinning
            ichi tashqari bo‘lg‘ay. Mazasi dil ochur chuchukdur, ichida
            fundukdek-fundukdek donalari bor. Xurmog‘a filjumla shabohati bor.
            Muning donalari girddur, uzun emasdur. Bu donalarning xurmodin
            yumshoqroq go‘shti bor, ani eydurlar, xeyli chaspandadur,
            chaspandalig‘idin ba’zi ilikni, og‘izni yog‘lab er emishlar. Ham
            daraxtning shoxida bo‘ladur, ham tanasida, ildizida ham bo‘lur
            emish. Daraxtdin go‘yokim kepalarni osib-osib qo‘yubturlar. Yana
            badhaldur, ulug‘lug‘i olmacha bo‘lg‘ay edi. Yomon emas, xomlig‘ida
            g‘arib tursh va bemazadur, pishig‘i yomon emas, yumshoq pishar va
            har eridin ilik bila uzub esa bo‘ladur. Mazasi bihining ganda
            bo‘lg‘onig‘a xeyli o‘xshar, tursh-tursh yaxshig‘ina mazasi bor. Yana
            beyrdur, forsiy «kunor» derlar emish. Bu anvo’ bo‘ladur. Oluchadin
            bir nima uluqroqdur. Bir nav’i bo‘ladur, Husayni uzum andomida,
            aksari xeyli yaxshi bo‘lmaydur. Bandiyrda bir beyr ko‘rduq xeyli
            yaxshi edi. Muning daraxti savr va javzoda barg tutub, saratonda va
            asadtakim, ayni pashakaaldur, barg chiqarib, tar va toza bo‘ladur.
            Mevasi dalv va xutta pishadur. Yana karundadur, bizning viloyatning
            jikasi (284 6) yo‘sunluq buta-buta bo‘ladur. Jika tog‘larda bo‘lur.
            Bu dashtlarda bo‘ladur. Mazasi mirminxong‘a o‘xshar, mirminxondin
            chuchukroq va kam obroqtur. Andin kalyaliq osh pishiradurlar,
            mazaliq bo‘ladur. Xeyli qalyasi rivojqa o‘xshar. Yana paniyaladur,
            oluchadin ulug‘roqtur, qizil olmaning g‘o‘rasig‘a shabihdur,
            turshqina mazasi bor, yaxshig‘inadur. Daraxti anor yig‘ochidin
            ulug‘roqtur, bargi bodom bargig‘a o‘xshar. Yana gulardur, mevasi
            daraxtining tanasidin chiqar, anjirg‘a o‘xshar. Gular g‘arib bemaza
            mevadur. Yana a’mladur, bu ham panj pahludur, g‘o‘zaning
            g‘unchasig‘a o‘xshar, zumuxt va bemaza nimadur. Murabbosi yomon
            emas. Xeyli purfoyda mevadur. Daraxtining yaxshi xay’ati bor, bisyor
            reza bargliktur. Yana chiro‘njiydur, daraxti ko‘hiy emish. Bizning
            bog‘larda uch-to‘rt tup bor ekandur, so‘ngra bildim. Mahvag‘a xeyli
            shabihdur, mag‘zi yomon emas, mag‘zi yang‘oq mag‘zi bila bodom
            mag‘zi orasida bir nimadur. Mag‘zi pista mag‘zidin kichikraktur.
            Chiro‘njiyning mag‘zi girdtur, poludag‘a va xalvolarg‘a solurlar.
            Yana xurmodur. Agarchi xurmo Hinduston maxsusi emas. Chun ul
            viloyatlarda yo‘q edi, mazkur bo‘ldi. Xurmo daraxti Lamg‘onda ham
            bordur, shoxlari daraxt kallasida bir erda-o‘q bo‘lur. Barglari
            shoxlarining tubidin uchig‘acha ikki tarafida bo‘lur, tanasi
            nohamvor va badrangdur. Mevasi uzum (285 a) ning xo‘shasidek bo‘lur,
            uzumning xo‘shasidin xeyli ulug‘roq bo‘lur. Derlarkim, nabotot
            orasida xurmo daraxtining ikki ishi hayvonotka o‘xshar: bir ulkim,
            nechukkim, hayvonot boshini kesarlar — xayot munqati’ bo‘lur. Xurmo
            daraxtining ham boshi kesilsa, daraxti qurur. Yana bir ulkim,
            nechukkim hayvonottin benar natija hosil bo‘lmas, xurmo daraxtiga
            ham nar xurmodin shoxini kelturub, tegurmasalar yaxshi bar bermas.
            Bu so‘zning haqiqati ma’lum emas. Xurmoning boshikim mazkur bo‘ldi,
            ul paniredin iborattur. Xurmo paniri andoq bo‘lurkim, shox va
            bargining chiqar eri panirdek oq bo‘ladur. Bu oq panirdekdin shox va
            barg chiqadur. Shox va barg uzog‘on soyi bargi sabzroq bo‘ladur. Bu
            oq nimani xurmoning paniri derlar. Tavredur, yomon emas. Ul
            yangoqning o‘l mag‘zig‘a xeyli o‘xshar. Ushbu paniri bo‘lur erni
            zaxm kiladurlar. Ul zaxmg‘a xurmo bargini andoq ko‘yadurlarkim, ul
            zaxmdin har suv kelsa, bu xurmo bargining usti bila oqadur, bargni
            ko‘zaning og‘zig‘a qo‘yub, ko‘zani daraxtka bog‘labturlar, ul
            zaxmdin har suvkim hosil bo‘lsa, ko‘zada yig‘iladur. Agar filhol
            ichilsa, chuchumonrak suvdur, uch-to‘rt kundin so‘ng ichilsa,
            filjumla kayfiyati bor derlar. Men bir navbat Bariyni sayr
            qila-borg‘onda, (285 b) Chanbal daryosining yoqasidag‘i kentlarg‘a
            sayr qila borib erdim. Yo‘lda ko‘lda ushbu nav’ xurmo suvini
            oladurg‘onlar uchradi. Bu suvdin xeyli ichildikim, aning kayfiyati
            ma’lum bo‘lg‘ay, kayfiyati ma’lum bo‘lmadi. G‘olibo xeyli ichmak
            kerakkim, andak kayfiyati ma’lum bo‘lg‘ay. Yana nargildur, arab
            muarrab qilib «norjil» der, Hinduston eli naliyar deydur. G‘olibo
            g‘alati omdur. Nargilning birisi javzi hindiydurkim, qora
            qoshuqlarni andin qilurlar. Ulug‘rog‘ini g‘ijjakning kosasi
            qilurlar. Daraxti biaynixi xurmo daraxtidur, g‘oyatash, nargilning
            shoxi purbargraktur. Bargining rangi ham ravshanroktur. Nechukkim,
            yang‘oqning toshida ko‘k po‘sti bo‘lur, nargilning toshida ham ko‘k
            po‘sti bor, vale nar-gilning po‘sti resha-resha bo‘ladur. Tamom
            daryodag‘i jihozlarning va kemalarning tanobini ushbu nargilning
            po‘stidin qilurlar emish. Kemalarning darzlarini ham muning ipi bila
            tikar emishlar. Nargilning po‘stini artqoch, bir uchida musallas uch
            to‘shuk o‘rni zohir bo‘lur, ikkisi rust, biri bo‘sh, andak ishorat
            bila teshiladur. Mag‘z bog‘lardin burun nargilning ichi suv
            bo‘ladur. Bu tushukni teshib, ul suvni ichadurlar. Mazasi yomon
            emas, go‘yokim, xurmo panirini suv qilibturlar. Yana bir taardur,
            taarning shoxlari ham boshida (286 a) -o‘q bo‘lur, taarg‘a ham
            xurmodek ko‘za bog‘lab, suvini olib ichadurlar: bu suvni taariy
            deydurlar. Muning kayfiyati xurmo suvining kayfiyatidin tundroq
            bo‘lur emish. Taarning shoxlarining bir qari-bir yarim qarigacha
            hech bargi bo‘lmas, andin so‘ng o‘ttuz-qirq barg shoxining uchida
            bir erdin-o‘q irikroq panja uradur. Bu barglarining uzunlug‘i bir
            karig‘a yovushur. Hindi xatlarni daftar yo‘sunluq bu barg-larda
            xeyli bitiydurlar. Hinduston eli keng-keng quloqlarining
            tushuklariga xalqa bo‘lmasa, bu taar bargidin yasab soladurlar.
            Ushbu taar bargidin quloq tushugiga solmoq uchun bozorlarda
            yasab-yasab sotadurlar. Tanasi xurmo daraxtining tanasidin yaxshiroq
            va hamvorroktur. Yana noranj va limu mushobahati mevalardur. Noranj
            Lamg‘onotta va Bajavr va Savadta ko‘p bo‘lur va xo‘b bo‘lur.
            Lamg‘onot noranji kichikrak va kindiklik bo‘lur, bisyor latif va
            nozuk va serob bo‘lur. Xuroson navohisining noranjig‘a hech nisbati
            yo‘qtur. Nozuklugidindurkim, Lamg‘onottin Kobulg‘achakim, o‘n
            uch-o‘n to‘rt yig‘och bo‘lg‘ay, kelturguncha ba’zi noranjrlar xarob
            bo‘lur. Astrobod noranjini Samarqandg‘akim, ikki yuz etmish-ikki yuz
            sekson yig‘och bo‘lg‘ay, eltarlar, terisining qalinlig‘idin va
            kamoblig‘idin (286 b) oncha harob bo‘lmas. Bajavr noranjlarining
            ulug‘lig‘i bihicha bo‘lur, suvi ko‘ptur va o‘zga noranjlarning
            suvidin turshroqtur. Xoja Kalon dedikim, Bajavrda ushbu jins
            noranjning bir daraxtidin olib sanaduq etti ming noranj chiqti.
            Mening xotirimg‘a doim kechar edikim, «noranj» lafzi muarrab
            monanddur, o‘shandoq-o‘q ekandur. Bajavr va Savad eli noranjni tamom
            noraang deydurlar. Yana limudur, bisyor bo‘ladur, ulug‘lig‘i
            yumurtkacha bo‘lg‘ay, yumurtqa andomliktur. Ildizini masmum qaynatib
            ichsa, mazarratini daf’ qilur emish. Yana bir noranj mushobihi meva
            turunjdur. Bajavr va Savad eli balang deydurlar. Bu jihattin turunj
            po‘stining murabbosini murabboyi balang der emishlar. Hinduston da
            turunjni «bajavriy» deydurlar. Turunj ikki nav’ bo‘ladur: biri
            chuchuk va bemaza va diloshur. Chuchuq eyarga xud yaramas, magar
            po‘sti murabbog‘a yarag‘ay. Lamg‘onotning turunji ushmundoq dilochur
            chuchuktur. Yana Bajavr turunjlari va Hinduston turunjlari tursh
            bo‘ladur va xo‘b turshdurlar. Sharbati bisyor xushmaza va xushta’m
            bo‘ladur, turunjning ulug‘lug‘i xisraviy krvuncha bo‘lg‘ay. Po‘sti
            ko‘tur-po‘tur va nohamvordur. Uchi inichka va tumshukluq bo‘lur.
            Turunjning rangi noranj rangidin sarig‘roktur. Daraxti tanaliq
            daraxt bo‘lmas, kichikrak bo‘lur. Va buta-buta (287 a) bo‘lur, bargi
            noranj bargidin ulug‘roq bo‘lur. Yana noranj mushobihi mevalardin
            sangtaradur, rangi va vaz’i turunjdekdur, g‘oyatash, muning terisi
            siydamdur, nohamvor emas, juzve turunjdin kichikrakdur. Daraxti uluq
            bo‘ladur. Uruk daraxticha bo‘ladur, bargi noranj bargiga o‘xshar,
            xud turshlug‘i bordur. Sharbati yaxshi lazatliq va xushta’m
            bo‘ladur. Bu limudek muqavviyi me’dadur, noranjdek muz’if emas. Yana
            noranj mushobahati mevalardin uluq limudurkim, Hindustonda galgal
            limu deydurlar. Andomi qoz yumurtkasig‘a o‘xshar, vale yumurtkadek
            ikki boshi inichkarak emas. Muning po‘sti ham sangtara po‘stidek
            hamvordur, g‘arib serob bo‘ladur. Yana chanbiriydur, noranj
            mushobihidur. Andomi noranjdektur, vale rangi sariqdur, noranjiy
            emas, idi turunj idiga o‘xshar, muning ham yaxshi turshlug‘i bor.
            Yana noranj mushobihi sadofildur, amrud andomliktur, rangi bihi
            rangidektur. Chuchuk bo‘ladur, vale chuchuk noranjcha diloshur emas.
            Yana noranj mushobihi amradpaldur. Yana noranj mushobihi karnadur.
            Muning ulug‘lug‘i galgal limucha bo‘lg‘ay. Bu ham turshdur. Yana
            noranj mushobihi amalbeddurkim, bu uch yildin beri emdi nazarg‘a
            keldi. Andoq dedilarkim, ignani muning (287 b) ichiga solsalar erir,
            turshlig‘idinmu ekin, yo xosiyattinmu ekin. Turshlig‘i noranj va
            limucha bo‘lg‘ay. Yana Hindustonda tavre gullar bordur: bir
            jaasundur. Ba’zi Hinduston iy «gadhal» deydur, giyox, emas, daraxti
            sokliktur, gulbundek kizil gul butasidin bir nima balandroqdur,
            rangi anor gulidin hanuz sabzroqtur, ulug‘lug‘i qizil gulcha
            bo‘lg‘ay; vale qizil gul g‘uncha bo‘lg‘ondin so‘ng bir-o‘q ochilur.
            Bu jaasunkim, ochildi o‘rtasidin yana ham ushbu bargidin inichka
            bo‘lub, tanadek bir ellik uzab, yana ushbu jaasun barglari
            ochiladur. Hosili dilshabix, gul bo‘ladur, xoli az g‘aroyib emas.
            Daraxtining ustida bisyor xushrang va xushnamo ko‘runadur, ko‘p
            turmaydur, bir kunda-o‘q pajmurda bo‘ladur. To‘rt oy — pashakaal
            oylarida asru xo‘b va ko‘p ochiladur, g‘olibo aksar yil ochilur.
            Vale bu ko‘pluk bila idi yo‘qtur. Yana bir kaneyrdur, oq ham
            bo‘ladur, kizil ham bo‘ladur. Shaftolu guli vaz’liq panjbarga
            bo‘ladur. Qizil kaneyrning shaftolu guliga shabohati bor. Vale
            kaneyr guli o‘n to‘rt-o‘n besh gul bir erda ochiladur, yiroqtin bir
            uluq guldek ko‘runadur. Muning butasi gulbundin ulug‘roqtur. Qizil
            kaneyrning tavreg‘ina idi bor, xushoyandadur. Bu ham pashakaalda
            ko‘p va xo‘b ochiladur. Bu ham (288 a) aksar yil topilur. Yana
            kevradur, bisyor latif idi bor. Mushk-ning aybi budurkim, xushklug‘i
            bordur, muni «mushki tar» desa bo‘lur. Bisyor latif idi bordur.
            Agarchi o‘zining g‘arib tavr xay’ati bordur, gulining uzunlug‘i bir
            yarim qarish-ikki qarish bo‘lg‘ay. Vaz’i g‘arav bargidek uzun
            barglardur. Muning tikoni bordur. G‘unchadek tiqilg‘on tashqarig‘i
            barglari sabzroq tikonlikraq, ichkarigi barglari yumshoqroq barglar
            bo‘ladur. Ichkarigi barglarining oralarida gulning o‘rtasidag‘idek
            nimalar bo‘ladur, yaxshi idi andin keladur. Yangi chiqib, hanuz tana
            paydo qilmag‘oni erkak qamishning butasig‘a o‘xshar. Muning bargi
            yassiroqtur va tikonliq, tanalig‘i bisyor beandomdur, ildizlari
            ko‘runub turubtur. Yana yosuman bo‘ladur oq muni champa deydurlar.
            Bizning er yosumanlaridin ulug‘roq va idi tundroq bo‘ladur. Yana ul
            viloyatlarda to‘rt fasltur. Hindustonda uch fasl bo‘lur: to‘rt oyi
            yozdur, to‘rt oyi pashakaal, to‘rt oyi qish. Oylarning ibtidosi
            hiloliy oylarning istiqbolidindur. Har uch yilda bir oyni pashakaal
            oylarig‘a ziyoda qilurlar. Yana uch yilda qish oylarig‘a ziyoda
            qilurlar. Yana uch yilda yoz oylarig‘a. Bularning kabisasi (288 b)
            budur. Chayt, baysaq jet, asa’r — tobiston; muvofiqi: xut va hamal
            va savr va javzo. Saavan, ba’do‘n, kuvar, ka’tik — pashakaal;
            muvofiqi: saraton va asad va sunbula va mezon. Agxan, pus, max,
            pa’gun — zimiston; muvofiqi: aqrab va qavs va jady va dalv. Hind eli
            fusulnikim, to‘rtar oy ta’yin qilibturlar, har faslda yana ikkirar
            oyni issiqning va yog‘inning va sovuqning zo‘ri tutubturlar. Yoz
            oylaridin ikki so‘ngg‘i oykim, jet bila asa’rdur, issiqning zo‘ri bu
            ikki oydur. Pashakaal oylaridin ikki burung‘i oykim, saavan va
            ba’do‘ndur, yog‘inning zo‘ri bu ikki oydur. Qish oylaridan ikki
            o‘rtadag‘i oykim, pus va mahdur, sovuqning zo‘ri bu ikki oydur. Bu
            e’tibor bila bularning fasli olti bo‘ladur. Kunlarga ham ot
            qo‘yubturlar: shanba — sanichar; yakshanba — aytvar; dushanba —
            sumvar; seshanba — mangalvar; chahorshanba — budvar; panjshanba —
            bripastvar; odina — sukrvar. Nechukkim, bizning viloyatlar
            istilohida kecha-kunduzni yigirma to‘rt qismat qilibturlar, har
            qaysini bir soat debturlar va har soatni oltmish qismat qilibturlar,
            har qaysisini bir daqiqa debturlarkim, bir kecha va kunduz ming
            to‘rt yuz dakiqa bo‘lg‘ay. Dakikaning miqdori taqriban olti (289 a)
            qatla «fotiha»ni «bismillo» bila o‘qug‘unchadurkim, bir kecha-kunduz
            sekkiz ming olti yuz qirq navbat «fotiha»ni «bismillo» bila
            o‘qug‘uncha bo‘lg‘ay. , Hind eli kecha-kunduzni oltmish qismat
            qilibturlar, har qaysini bir gariy debturlar, yana kechani to‘rt va
            kunduzni to‘rt qismat qilibturlar. Har qaysini bir pahar
            debturlarkim, forsiysi pos bo‘lg‘ay. Ul viloyatlarda pos va posbon
            eshitilur edi, bu xususiyat bila ma’lum emas edi. Ushbu maslahatka
            Hindustonning jami’ mu’tabar shahrlarida jam’i muqarrar va
            muayyandurlarkim, gariyaliy derlar, birinjdin bir yassi nima
            kuyibturlar, ulug‘lig‘i tabaqcha bo‘lg‘ay, qalinlig‘i ikki ellikcha
            bo‘lg‘ay. Bu birinjni «gariyal» derlar. Bu gariyalni bir baland erda
            ovizon qilibturlar. Yana bir toslari bor jom soat, aning quyisi
            teshukdur, har gariyda bir to‘lar, gariyaliylar navbat bila tosni
            suvg‘a qo‘yub muntazirdurlar. Masalan: kun tug‘ar vaqttakim, bu
            tosni qo‘ydilar, tos bir to‘lsa, to‘qmoqlari bila gariyalg‘a bir
            urarlar, ikki to‘lsa, ikki, to pahar tugaguncha. Har paharkim
            tugansa, alomati budurkim, to‘qmoqni gariyalg‘a bot-bot
            g‘alaba-g‘alaba qoqarlar. Agar kunduzdin avvalg‘i pahar bo‘lg‘on
            bo‘lsa, bot-bot qoqqandin (289 b) so‘ng darange qilib, bir navbat
            qoqarlar. Ikkinchi pahar bo‘lg‘on bo‘lsa, bot-bot qoqqandin so‘ng
            ikki qoqarlar, uchunchida uch, to‘rtunchida to‘rt. Kunduz-ning to‘rt
            paharikim tugandi, kecha paharidin boshlab ushbu dastur bila
            kechaning to‘rt paharini tugaturlar. Burun gariyaliylar
            kecha-kunduzda pahar tuganganda-o‘q pahar alomatini qoqarlar edi.
            Kechalar uyqudin uyg‘ong‘onlarg‘a uch gariy yo to‘rt gariyning
            qoqqon kelsa edi, ma’lum bo‘lmas edikim, ikkinchi paharmudur, yo
            uchunchi paharmudur. Men buyurdumkim, kecha gariylarini va bulutluq
            kunduz gariylarini qoqqondin so‘ng, paharning alomatini qoqqaylar,
            masalan, kechaning avvalg‘i paharidin uch gariy qoqqondin so‘ng,
            darang qilib, paharning alomatini yana bir ham qoqqaylar, ya’ni
            ma’lum bo‘lg‘aykim, bu uch gariy avvalg‘i pahardindur. Kechaning
            uchunchi paharidin to‘rt gariy qoqqondin so‘ng, darang qilib,
            paharning alomatini uch qoqqaylar, ya’ni ma’lum bo‘lg‘aykim, bu
            to‘rt gariy uchunchi pahardindur, xeyli yaxshi bo‘ldi. Kecha har
            vakt uyg‘ong‘onda gariy uni kelsa, mushaxxas bo‘ladurkim, kaysi
            pahardin necha gariy bo‘lubtur. Yana har gariyni oltmish
            bo‘lubturlar, har birini pal debturlarkim, bir kecha (290 a) —
            kunduz uch ming olti yuz pal bo‘lg‘ay. Yana har bir pal miqdorini
            oltmish qatla ko‘zni yumub ochquncha debturlarkim, kecha-kunduz ikki
            yuz o‘n olti ming ko‘zni yumub ochquncha bo‘lg‘ay. Bir palni tajriba
            qilildi, taqriyban sekkiz qatla «qul-huvallo»ni «bismillo» bila
            o‘qug‘uncha bo‘ldukim, kecha-kunduz yigirma sekkiz ming sekkiz yuz
            «qul-huvallo»ni «bismillo» bila o‘qug‘uncha bo‘lg‘ay. Yana hind eli
            vaznlarni tavre ta’yin qilibturlar: sekkiz rattiy bir ma’sha, to‘rt
            ma’sha bir taankkim, o‘ttuz ikki rattiy bo‘lg‘ay. Besh ma’sha bir
            misqolkim, qirq rattiy bo‘lg‘ay. O‘n to‘rt to‘vla bir ser. Bu xud
            muqarrardurkim har erda qirq ser bir botmon bo‘lur, o‘n ikki botmon
            bir ma’niy bo‘lur. Yuz ma’niyni bir manyasa derlar. Javohir va
            marvoridni taank bila tortarlar. Yana hind eli adadni ham xo‘b
            ta’yin qilibturlar: yuz mingni lak derlar, yuz lakni karo‘r derlar.
            Yuz karo‘rni arb derlar. Yuz arbni karb, yuz karbni niyl, yuz niylni
            padam, yuz padamni sank. Bu adadlarning ta’yini Hinduston molining
            ko‘plugining dalilidur. Yana Hinduston elining ko‘pragi kofir
            bo‘ladur. Hind eli kofirni hindu derlar. Hindular aksar tanosuxiy
            bo‘ladur. Omil va musta’jir va korguzor tamom hindudur. Bizning
            viloyatlarda, sahroda yurur elning qabila-qabila otlari bo‘lur,
            munda ham viloyat va kentlarda mutavattin (290 b) ellarning
            qabila-qabila otlari bo‘ladur. Yana har hirfagarkim bor,
            ota-otasidin beri ul hirfani qila kelibtur. Hinduston kam latofat er
            voqi’ bo‘lubtur. Elida husn yo‘q va husni ixtilot va omizish va
            omadu raft yo‘q va tab’ va idrok va adab yo‘q va karam va muruvvat
            io‘q va hunarlarida va ishlarida siyoq va andom va raja va go‘niya
            yo‘q va yaxshi ot yo‘q va yaxshi it yo‘q va uzum va qovun va yaxshi
            mevalar yo‘q va yax yo‘q va sovuq suv yo‘q va bozorlarida yaxshi osh
            va yaxshi non yo‘q va hammom yo‘q va madrasa yo‘q va sham’ yo‘q va
            mash’gi yo‘q, sham’don yo‘q va sham’ va mash’al o‘rnig‘a jami’ kasir
            chirkini bo‘ladur, «divtiy» deydurlar, chap iliklariga kichikrak
            sepoya tutubturlarkim, bu sepoyaning bir poyasining uchida
            sham’donning boshidek bir temurni sepoya yig‘ochig‘a berkitibturlar.
            Bir yo‘g‘on fatilanikim, bosh barmoqcha bo‘lg‘ay, sepoyaning
            temurluk yig‘ochig‘a bog‘labturlar, o‘ng iliklarida bir kadudurkim,
            to‘shukini torroq qo‘yubturlarkim suv, yog‘i andin inichka chuburub
            oqadur. Har qachon fatilag‘a yog‘ ehtiyoj bo‘lsa, bu kadudin yog‘
            qo‘yadurlar. Ulug‘larining bu divtiylari yuz-ikki yuz bo‘ladur,
            sham’ va mash’al o‘rnig‘a muni isti’mol qiladurlar. Podshohlari va
            beklariga kechalar sham’g‘a ehtiyoj bo‘lg‘uluq ish bo‘lsa, ushbu
            chirkin divtiylar (291 a) bu chirog‘ni kelturub, yaqin olib
            turadurlar. Daryolaridin va qora suvlaridin o‘zgakim, jarlar va
            chuqurlarda oqadur, bog‘ va imoratida oqar suvlar yo‘q. Va
            imoratlarida safo va havo va siyoq va andom yo‘q. Raiyat va rezapoy
            eli tamom yalang‘och yuruydurlar. Lango‘tadek bir nima
            bog‘laydurlar, kindikdin ikki qarish quyi, qisiq latta solilib
            turubtur, bu soling‘on qisiq lattaning ustida yana bir parcha latta
            bor, lango‘taning bog‘iningkim bog‘larlar, ul parcha lattani ikki
            butning arosidin olib, keyin lango‘taning bog‘idin o‘tkarib
            berkitadurlar. Xotunlari xud bir uzun lung bog‘labturlar, yarmini
            bellarig‘a, yarmini boshlarig‘a soladurlar. Latofatekim, Hindustonda
            bor — uluq viloyatdur. Va oltun va yarmog‘i qalin bo‘ladur va
            pashakaal havolari bisyor xo‘b bo‘ladur. Gohe kuni bo‘ladurkim,
            o‘n-o‘n besh yigirma qatla yomg‘ur yog‘adur. Yog‘inlarida bir
            zamonda sellar keladur, hech suv yo‘q erlarda daryolar oqadur.
            Yog‘ar mahallida va yog‘ib turg‘on mahallarida g‘arib yaxshi havolar
            bo‘ladur, andoqkim, havoning e’tidoli va latofati andin o‘tmas. Aybi
            budurkim, havo ko‘p purnam bo‘ladur. Ul viloyatlarning yoylarig‘a
            pashakaal o‘lsa, xud otib bo‘lmaydur, tez buzuladur, (291 b) ne
            yolg‘uz yoy, jiba va kitob, raxt va mato’g‘a — borig‘a ta’sir
            qiladur. Imorat ham ko‘p turmaydur. Pashakaaldin boshka ham qish va
            yoz yaxshi havolardur, vale shimol eli hamisha ko‘padur. Gard va xok
            xeyli bo‘ladur. Yozlar savr va javzoda pashakaalga yovuq bu el yilda
            to‘rt-besh navbat bisyor tund qo‘padur. Andoqkim, gard va xok ul
            martabada bo‘ladurkim, bir-birni ko‘rub bo‘lmaydur, muni «aandiy»
            deydurlar. Javzo issiq bo‘ladur, vale oncha bei’tidol issiq emastur.
            Balx va Qandahorning issig‘icha yo‘qtur va imtidodi xud ul erlarning
            issig‘ining yarmisicha bo‘lg‘ay. Yana bir latofati budurkim, har
            sinfdin va har hirfagardin behad va benihoyat ko‘ptur. Har ish uchun
            va har nima uchun jami’ muqarrar va muayyandurkim, ota-otalaridin
            beri ul ish va ul nimani qila kelgandurlar. Nechukkim «Zafarnoma»da
            Temurbekning «masjidi sangin» imoratini qilurda Mullo Sharaf mundoq
            mubolag‘a bila bitibdurkim, Ozarbayjon va Fors va Hinduston va yana
            o‘zga mamolik sangtaroshlaridin har kunda ikki yuz kishi masjidda
            ish qilurlar edi. Bir Agrada ushbu Agraning sangtaroshlaridin mening
            imoratlarimda har kunda olti yuz sekson kishi ish qilurlar edi. Yana
            Agrada va Sekriyda va Bayanada va Do‘lpurda va Gvaliyarda va
            Ko‘yilda ming to‘rt yuz to‘kson bir sangtarosh har kunda mening
            imoratimda ish qilurlar edi. (292 a) Har hirfagar va har korgardin
            ushbu qiyos bila Hindustonda behad va benihoyatdur. Bu
            viloyatlarkim, Bhiradin Bihorg‘acha holo mening tasarrufimdadur,
            ellik ikki karo‘rdur, nechukkim, bu mufassalidin mujmali ma’lum
            bo‘lg‘usidur. Bu jumladin sekkiz-to‘qquz karo‘r raay va raajalarning
            parganalaridurkim, itoat qilib, qadimdin bu parganotni vajhi
            istiqomat tariqida topibturlar. Taxmini jam’i Hinduston az on chi
            bil-fe’l dar tahti tasxiri ra’iyoti nusrati oyot daromada. S a r k o
            r i on ro‘yi obi Satlaj va Bhira va Laxo‘r va Siyalkot va Dipalpur
            va g‘ayriho: se karo‘ru siyu se laku ponzdah hazoru nuhsadu xashtodu
            nuh tanga. S a r k o r i Sahrind: yak karo‘ru bistu nuh laku siyu
            yak hazoru nuh sadu xashtodu panj tanga. S a r k o r i Hisori
            Feruza: yak karo‘ru si laku xaftodu panj xazoru yak sadu xaftodu
            chaxrr tanga. S a r k o r i dorul-maliki Dehli va Miyoni duob: se
            karo‘ru shastu nuh laku panjoh hazoru duvistu panjohu chahor tanga.
            S a r k o r i Mevatki dar zamoni Iskandar doxil nabuda: yak karo‘ru
            shastu nuh laku hashtodu yak hazor tanga. S a r k o r i Bayana: yak
            karo‘ru chihlu chahor laku chahordah hazoru nuh sadu si tanga. (292
            b) S a r k o r i Agra: bistu nuh laku haftodu shash hazoru nuh sadu
            nuzdah tanga. S a r k o r i Miyoni viloyat: du karo‘ru navadu yak
            laku nuzdah hazor tanga. S a r k o r i Gvaliyar: du karo‘ru bistu se
            laku panjoxu haft hazoru chahor sadu panjoh tanga. S a r k o r i
            Kalpiy va Sihunda va g‘ayrshsh: chahor karo‘ru bistu xasht laku
            panjohu panj hazoru nuh sadu panjoh tanga. S a r k o r i Kannuj: yak
            karo‘ru siyu shash laku shastu se hazoru sesadu panjohu hasht tanga.
            S a r k o r i Sanbal yak karo‘ru siyu xdsht laku chihlu chahor hazor
            tanga. S a r k o r i Laknur va Baksar: yak karo‘ru siyu nuh laku
            hashtodu du hazoru chahor sadu siyu se tanga. S a r k o r i
            Hayrobod: duvozdah laku shastu panj hazor tanga. S a r k o r i Avad
            va Bahrayij: yak karo‘ru hafdah laku yak hazoru sesadu shastu nuh
            tanga. (293 a) S a r k o r i Jo‘npur: chahor karo‘ru xashtodu xasht
            hazoru sesadu siyu se tanga. S a r k o r i Kurara va Manikpur: yak
            karo‘ru shastu se laku bistu xdft hazoru duvist hashtodu du tanga. S
            a r k o r i Bihar: chahor karo‘ru panj laku shast hazor tanga. S a r
            k o r i Sarvaar: yak karo‘ru panjohu panj laku hafdah hazoru ponsadu
            shashu nim tanga. S a r k o r i Saran: yak karo‘ru dah laku hajdah
            hazoru sesadu haftodu se tanga. S a r k o r i Chaparan: yak karo‘ru
            navad laku hashtodu shash hazoru shast tanga. S a r k o r i Kandla:
            chixilu se laku si xazoru sesad tanga. S a r k o r i Tirxut az xaddi
            miyonayi raaja Rup Narayan: du laku panjohu panj hazor tangayi
            nukra, bistu haft laku panjoh hazor siyoh tanga. S a r k o r i
            Rantanbo‘r Bo‘liy dar Chatsu Malana: bist lak. S a r k o r i Nago‘r.
            S a r k o r i raaja Bikramajit az Rantanbo‘r. S a r k o r i
            Kalinjariy. S a r k o r i raaja Sing Dev. S a r k o r i raaja Bikam
            Dev. S a r k o r i raaja Bikam Chand. (293 b) Hinduston viloyatining
            erining va elining xususiyoti va kayfiyoti ulcha ma’lum va mushaxxas
            bo‘lub edi, mazkur va mastur bo‘ldi. Mundin so‘ng yana bitilgudek
            nima nazarg‘a kelsa, tahrir qilg‘umdur; eshitulgudek nima eshitilsa,
            taqrir qilg‘umdur. Dushanba kuni, rajab oyining yigirma to‘qquzida
            xizonani ko‘rmak va ulashmak bunyod bo‘ldi: Humoyung‘a etmish lak
            xizonadin berildi. Yana bir bitilmagan, tahqiq qilmagan xizona uyini
            o‘shandoq-o‘q Humoyung‘a in’om qildim. Yana ba’zi beklarga o‘n laq
            ba’zilarig‘a sekkiz laq etti laq olti lak berildi. Jami’ cherikta
            bo‘lg‘on afg‘on va hazora va arab va baluj va har jamoatka qadri
            hollarig‘a yarasha xizonadin naqd in’omlar bo‘ldi. Har savdogar va
            har tolibi ilm va balki har kishikim, bu cherikda hamrox, edilar,
            barcha in’om va baxshishdin hazzi vofir va nasibi komil elttilar.
            Cherikta bo‘lmag‘onlarg‘a ham bu xizonadin qalin in’om va
            baxshishlar bordi. Misli, Komrong‘a o‘n etti lak, Muhammad Zamon
            mirzog‘a o‘n besh lak, Askariyg‘a va Hindolg‘a va balki jami’
            uruqqayosh, o‘g‘lon-ushoqqa qalin qizildin, oqtin, raxttin,
            javohirdin, bardadin savg‘otlar bordi. Ul yuzdagi beklarga va
            sipohiylarg‘a qalin in’omlar bordi. Samarqand va Xuroson (294 a) va
            Koshg‘ar va Iroqqa uruq-qayosh uchun savg‘ot¬lar yiborildi.
            Samarqand va Xurosondag‘i mashoyixqa nuzur bordi. Makka va Madinag‘a
            ham nazr bordi. Kobul viloyati bila Varsak sadasining jondor
            boshig‘a erdin va xotundin banda va ozoddin, bolig‘ va nobolig‘din
            biror shohruxiy in’om bo‘ldi. Biz avval Agraga kelganda, bizning el
            bila bu elning orasida g‘arib mug‘oyarat va munofarat edi. Sipohiysi
            va raiyati bizning eldin qir-qir qocharlar edi. Bir Dehli va Agradin
            o‘zga jami’ qo‘rg‘onliq erlar qo‘rg‘onlarini berkitib, itoat va
            inqiyod qilmadilar. Sanbalda Qosim Sanbaliy edi, Bayanada Nizomxon
            edi. Mevatta xud Hasanxon Mevatiy edi. Bu sharu sho‘rni boshlag‘on
            tamom ushul mulhid mardak edi. Do‘lpurda Muhammad Zaytun edi.
            Gvaliyarda Tatarxon Sarangxoniy edi. Rapriyda Husaynxon Nuhoniy edi.
            Ita’vada Qutbxon edi, Kalpiyda Olamxon, Kannuj va Gangning nari yuzi
            xud tamom muholif afg‘onlarda edi. Misli, Nasirxon Nuhoniy va Ma’ruf
            Farmuliy va yana qalin umaro edi. Ibrohim o‘laridin ikki-uch yil
            burundin beri yog‘iyqib edilar. Men Ibrohimni bosqon fursat Kannuj
            va andin narigi jami’ viloyatlarg‘a qobiz bo‘lub, Kannujdin bir-ikki
            ko‘ch berrak kelib, o‘lturub edilar. Daryoxonning o‘g‘li Biharxonni
            (299 b) podshoh qilib, Sulton Muhammad laqab qo‘yub edilar.
            Mahavinda Marg‘ubqul edi. Ushmuncha yovuq turub, necha mahalg‘acha
            kelmadi. Biz Agraga kelganda issiq vaqtlari edi, xaloyiq tavahhumdin
            tamom qochib edilar. O‘zga va otqa oshliq va xas topilmas edi.
            Kentlar mug‘oyarat va munofarat jihatidin yog‘ilikka va o‘g‘urlukka
            va rahsanlikqa yuz qo‘yub edilar. Yo‘llar ravon bo‘lmaydur edi.
            Bizga hanuz fursat ul bo‘lmaydur edikim, xizonani ulashib, har
            pargana va har erga mazbut kishilar ta’yin qilg‘aybiz. Yana ul yil
            xeyli issiq edi. Xeyli el bodi samumning ta’siridin har zamonda
            yiqilib-yiqilib, o‘la kirishtilar. Bu jihatlardin aksar beklar va
            o‘bdon-o‘bdon yigitlar ko‘ngul solib edilar. Hindustonda turmoqqa
            rozi emas edilar, balki ketarga yuz qo‘yub edilar. Uluq yoshlik
            tajribaliq beklar mundoq so‘zlarni aytsa, aybi yo‘qtur. Mundoq
            so‘zlarni hamkim ayttilar, bu kishida oncha aql va xush bordurkim,
            alar takrir qilg‘ondin so‘ng saloh va fasodig‘a etgay va
            yaxshi-yomonni farq etgay. Borchani bu kishi o‘ziga ko‘rub, bir
            ishnikim jazm qildi, o‘zga aytilg‘on so‘zlarni mukarrar ioda
            qilmoqning ne mazasi bor. Kichik-kirimdin xud mundoq so‘zlar va
            mundoq (295 a) bemaza ra’ylarning ne taqribi bor. Bu g‘aribdurkim,
            kichik-kirimdin bu navbat Kobuldin otlanadurg‘onda, bir nechani
            yangi bek qililib edi. Mening chashmdoshtim bulardin mundoq edikim,
            men o‘tka, suvg‘a kirsam-chiqsam, betahoshiy bizlar bila kirgaylar
            va bila chiqqaylar. Men har sorig‘a bo‘lsam, alar mening sori
            bo‘lg‘aylar, yo‘kkim: mening hilofi maqsudum so‘z aytqaylar, har ish
            va har muhimningkim, borining kengash va ittifoqi bila o‘zumizga
            jazm qilduk, kengashtin ko‘pmasdin burunroq ul so‘z va muhimdin
            qaytkaylar. Bular agarchi yomon bordilar, Ahmadiy parvonachi va Vali
            xozin bulardin yomonroq bordi. Kobuldin chiqib, Ibrohimni bosib,
            Agrani olguncha, Xoja Kalon yaxshilar bordi, mardona so‘zlar aytti
            va sohib himmatona ra’ylar ko‘rsatti, vale Agrani olg‘ondin necha
            kun so‘ngra tamom ra’ylari o‘zga bo‘ldi. Bir bormoqqa bajid Xoja
            Kalon edi. Elning bu muzabzablig‘ini bilib, tamom beklarni tilab
            kengashtuk. Men dedimkim: «Saltanat va jahongirlig‘ beasbob va olot
            dast bermas. Podshoxliq va amirliq benavkar va viloyat mumkin ermas.
            Necha yil sa’ylar qilib, mashakkatlar ko‘rub, uzoq erlar qat’ etib,
            cheriklar yurub, o‘zumuzni va cherikni harb va qitol muxotara (295
            b) larig‘a solg‘aybiz. Tengri inoyati bila bu nav’ qalin yog‘iylarni
            bosib, mundoq keng mamlakatni olg‘aybiz. Holo ne zo‘r kelibtur va ne
            zarur qilibturkim, mundoq jonlar tortib olg‘on viloyatlarni bejihat
            solg‘aybiz. Har kim davlatxohdur, mundin so‘ng mundoq so‘zlarni
            aytmasun, har kim toqat keltura olmay ketarg‘a yuz qo‘ysa,
            borg‘onidin qaytmasun». Mundoq ma’qul va muvajjah so‘zlarni
            xotirnishon qilib, xohi va noxohi elni bu dag‘dag‘alardin o‘tkarduk.
            Chun Xoja Kalonning turar ko‘ngli yo‘q edi, mukarrar andoq
            bo‘ldikim, savg‘otlarni Xoja Kalon, qalin navkarlik kishidur, olib
            borg‘ay. Kobul va G‘aznida ham kishi ozdur, alarni zabt va saranjom
            qilg‘ay. G‘azni va Gardiz va Sulton Mas’udiy hazorasini Xoja
            Kalong‘a inoyat qildim. Hinduston da yana uch-to‘rt laklik xuram
            parganasini ham berildi. Xoja Mirmiron ham muqarrar bo‘ldikim,
            Kobulg‘a borg‘ay. Savg‘otilar Mirning uhdasig‘a bo‘ldi. Qobiz Mullo
            Hasan sarrof va To‘ka Hindu ta’yin bo‘ldi. Xoja Kalon chun Hinddin
            mutanaffir edi, borurida Dehlining uyining imoratlarining tomida bu
            baytni bitibturkim: (296 a) Agar baxayru salomat guzar zi Sind
            kunam, Siyohro‘y shavam, gar havoi Hind kunam. Biz Hinduston da
            turub, mundoq zarofatomiz bayt aytmoq va bitmok besurattur.
            Ketmakdin bir kudurat bo‘lsa, bu nav’ zarofattin ikki kudurattur.
            Men dag‘i badihada bir ruboiy aytib, bitib yibordim: Yuz shukr de,
            Boburki, karimu g‘affor, Berdi senga Sindu Hindu mulki biser.
            Issiqligiga gar sanga yo‘qtur toqati, Sovuq yuzini ko‘ray desang
            G‘azni bor. Bu fursatta Mullo Opoqnikim, burunlar martabasi asru
            furud edi, ikki-uch yil edikim, og‘a-inisini yig‘ishturub, filjumla
            jam’iyat qilib edi. Uruk zayini va Sind yoqasidag‘i ba’zi
            af-g‘onlarni berilib edi, Ko‘yilga yiborildi. Ul navohida bo‘lur
            tarkashband va sipohiyg‘a istimolat farmonlari yiborildi. Shayx
            Guran e’tiqod va ixlos bila kelib, mulozamat qildi. Miyoni duob
            tarkashbandlaridin ham ikki-uch ming sipohiyni kelturub, mulozim
            qildi. Alixon Farmuliyning o‘g‘lonlari va urug‘i Dehli bila Agraning
            orasida, Yunus Ali ozikib, Humoyundin ayrilg‘on mahalda uchrar.
            Oz-og‘loq urushub bosib, o‘g‘lonlarini band qilib, kelturub edi. Bu
            taqrib bila Davlatqadam turkning o‘g‘li Mirza Mo‘g‘ulg‘a (296 b)
            Alixonning banddag‘i o‘g‘lonlaridin birini qo‘shub, Alixong‘akim, bu
            buzuqluqta Mevatka borib edi, istimolat farmonlari bila yiborildi,
            olib keldi. Alixong‘a tarbiyat qilib, yigirma besh laklik ayni
            parganalaridin berildi. Sulton Ibrohim, Mustafo Farmuliy va Feruzxon
            Sarangxoniy boshliq necha umaroni Purab tog‘i yog‘i bog‘iy umaro
            ustiga ta’yin qilib edi, Mustafo bu bog‘iy umaro bila yaxshilar harb
            va zarb qildi. Necha qatla yaxshi bosti. Ibrohimning shikastidin
            burunroq Mustafo o‘ldi. Shayx Boyazid inisi edi. Chun Ibrohim
            muhimmi ustida edi, filxrl og‘asining el-kunini ul bosh-ko‘z qildi.
            Feruzxon va Shayx Boyazid va Mahmudxon Nuhoniy va Qozi Jiya qulluqqa
            keldilar. Bularni ham muddaolaridin ortuqroq rioyat va shafqatlar
            qilib, Feruzxong‘a Jo‘npurdin bir karo‘ru qirq olti laku besh ming
            tanga; Shayx Boyazidka Avaddin bir karo‘ru qirq sekkiz laku ellik
            ming tanga; Mahmudxong‘a G‘ozipurdin to‘qson laku o‘ttuz besh ming
            tanga va Qozi Jiyag‘a Jo‘npurdin yigirma lak inoyat bo‘ldi. Shavvol
            iydidin necha kun o‘tub edikim, Sulton Ibrohimning haramsaroyining
            o‘rtasidag‘i tosh sutunluq ayvon gunbazta uluq suhbat tutuldi.
            Humoyung‘a chorqab va kamar shamshir va oltun egarlik tupchoq, Chin
            Temur Sultong‘a va Mahdiy Xojag‘a (297 a) va Muhammad Sulton
            mirzog‘a ham chorqab va kamar shamshir va kamar xanjarlar in’om
            bo‘ldi. Yana beklarga va yigitlarga faroxo‘ri hollari kamar shamshir
            va kamar xanjar va xil’atlar in’om bo‘ldi. Nechukkim, mujmali munda
            masturdur: Ikki tupchoq ot egari bila; kamar shamshiri murassa’ ikki
            qabza; xanjari murassa’ yigirma besh qabza; qatora murassa’ o‘n olti
            qabza; jamdarayi murassa’ ikki qabza; pichoqi hindu va bori oltun
            qabza; chahorkab to‘rt savb; sakarlot chakman yigirma sekkiz savb.
            Suhbat kuni ajab g‘alaba yomg‘ur yog‘di. O‘n uch martaba yomg‘ur
            yog‘di. Ba’zilarg‘a er tashkari tegib edi, g‘arq o‘l bo‘ldilar.
            Muhammad ko‘kaldoshka Samana viloyatini inoyat qilib, Sanbalg‘a
            ilg‘or ta’yin qilildi. Hisori Feruzani Humoyung‘a juldu berilib edi.
            Sanbalni dag‘i Humoyung‘a inoyat qildim, Hindubekni Humoyun qoshida
            qo‘yulub edi, bu munosabattin Muhammadiy o‘rnig‘a Sanbalg‘a ilg‘or
            Hindubekni va Kattabekni va Malik Qosim Bobo Qashqani og‘a-inisi
            bila, Mullo Ofoqni, Shayx Guranni Miyoni duobi tarkash bandlari bila
            ilg‘or yiborildi. Uch-to‘rt navbat Qosim Sanbaliydin kishi kelib
            edikim, (297 b) Biban haromxo‘r Sanbalni qabab ojiz qilibtur, ilg‘or
            kelsun deb. Biban bu shaq va hay’ati bila bizdinkim qochti, tog‘ni
            domanalab borib qochkan ko‘radagan afg‘on va hindustoniyni yig‘ib bu
            fatoratta erni holi topib, kelib Sanbalni qababdur. Hindubek va
            Kattabek va ta’yin bo‘lg‘on ilg‘or, Ahar guzarig‘a etib, suv
            kechmakka mashg‘ul bo‘lib, Malik Qosim Bobo Qashkani og‘a-inisi bila
            ilgarrak ayururlar. Malik Qosim suv o‘tgan bila yuz-yuz ellik kishi
            o‘z og‘a-inisi bila ildam-o‘q yurub, namozi peshin Sanbalg‘a etar.
            Biban ham yasab, o‘rdusidin chiqar, Malik Qosim alar tez-o‘q yurub,
            qo‘rg‘onni orqaga olib, ilik qo‘sharlar. Biban to‘xtay olmay qochar.
            Bir pora kishisining boshini kesib, bir necha fil va qalin ot va
            o‘lja olur. Tonglasig‘a bu ilg‘or beklari ham etar. Qosim Sanbaliy
            kelib ko‘rar, vale qo‘rg‘onni bularga topshurmoq xush yoqmas, xayal
            qilur. Bir kun Shayx Guran, Hindubek alar bila so‘zlashib, bir
            baxrna bila Qosim Sanbaliyni bu beklar qoshig‘a kelturub, bizning
            kishini Sanbal qo‘rg‘onig‘a kiyurur. Qosim Sanbaliyning ko‘ch va
            mutaalliklarini solim va salomat chiqarib yibordilar. Bayanag‘a
            Qalandar piyodani yiborib, Nizomxong‘a va’da va vaid farmonlari
            yiborildi. (298 a) Bug‘ina qit’ani badihada aytib, bitib yiborildi:
            Bo turk siteza makun, ey miri Bayana, Cholokiyu mardonagi turk
            ayonast. Gar zud naeiyu nasihat nakuni go‘sh, Onjoki ayonast chi
            hojat ba bayonast. Bayana qo‘rg‘oni Hindustonning mashxur
            qal’alaridindur. Behush mardak qal’asining berkligiga ishonib,
            havsalasidin ortuqroq nimalar istid’o qilib yiboribtur. Aning kelgan
            kishisiga yaxshi javob bermay, qal’agirlik asbobig‘a ishtig‘ol
            ko‘rsatildi. Boboqulibekni Muhammad Zaytung‘a va’da va vaid
            farmonlari bila yiborildi. Bu ham uzr aytib, xiyal qilibtur. Raana
            Sangaa kofir agarchi biz Kobulda ekanda elchisi kelib, izhori
            dalvatxohliq qilib, mundoq qaror qilib edikim, podshoh ul tarafdin
            Dexdi navoxisig‘a kelsalar, men bu saridin Agra ustig‘a yuruymen.
            Men Ibrozshmni bostim va Dexdi va Agrani oldim: bu choqqacha bu
            kofirdin hech harakate zohir bo‘lmadi. Necha mahaldin so‘ng kelib,
            Kundar degan qo‘rg‘onnikim, Makanning Hasan otluq o‘g‘li anda edi,
            qabadi. Hasan Makandin necha qatla kishilar keldi, Makan hanuz kelib
            ko‘rmaydur edi. Bu tegradagi (298 b) qo‘rg‘onlar, misli Ita’va va
            Do‘lpur, Gvaliyar, Bayana hanuz kirmaydurlar edi. Sharq sarig‘a
            afg‘onlar inod va sarkashlik maqomida edilar. Kanno‘jdin ikki-uch
            ko‘ch Agra sarig‘a cheriklab o‘lturub edilar. Yovukdag‘i girdu
            go‘shadin hanuz xotir tamom jam’ bo‘lmaydur edi. Bu jihattin aning
            ko‘magiga kishi ayira olmaduk. Ikki-uch oydin so‘ng Hasan bechora
            bo‘lub, ahd qilib, Kundar qo‘rg‘onini berdi. Rapriydag‘i Husaynxon
            tavahhum qilib, Rapriyni tashlab chiqti. Rapriyni Muhammad Ali
            jang-jangga berildi. Qutbxonkim, Ita’vada edi, necha navbat va’da va
            vaid bila farmonlar yiborildi, ne kelib bizni ko‘rdi, ne Ita’vadin
            solib chiqti. Ita’vani Mahdiy Xojag‘a inoyat qilib, Muhammad Sulton
            mirzoni va Sulton Muhammad do‘ldoy, Muhammad Ali jang-jang,
            Abdulaziz miroxo‘r boshliq beklarni va ichkilardin bir pora qalin
            kishini ko‘mak ko‘shub, Ita’va ustiga yiborildi. Kanno‘jni Sulton
            Muhammad do‘ldoyg‘a berildi. Feruzxon va Mahmudxon va Shayx Boyazid
            va Qozi Jiya boshliqlarg‘akim, asru uluq rioyatlar qilib, Purab sari
            parganalar berilib edi, bular ham Ita’vag‘a ta’yin bo‘ldilar.
            Muhammad Zaytun (299 a) Do‘lpurda o‘lturub, xiyal qilib, kelmaydur
            edi. Do‘lpurni Sulton Junayd barloska inoyat qilib, Odil Sulton,
            Muhammadiy ko‘kaldosh, Shox, Mansur barlos, Qutluqqadam, Abdullo
            Vali, Jonibeq Pirquli, Shoh Husayn Yorakiy boshliqlarni ta’yin
            qildukkim, Do‘lpurni zo‘rlab olib, Sulton Junaydqa topshurub, Bayana
            ustiga borg‘aylar. Bu cheriklarni ta’yin qilg‘ondin so‘ng, turk
            umarosini va hind umarosini tilab mashvarat qilib, bu so‘zni orag‘a
            soldukkim, Purab tog‘i, bog‘iy umarokim, Nasirxon Nuhoniy va Ma’ruf
            Farmuliy boshliq bo‘lg‘ay, kirq-ellik ming kishi Gangdin o‘tub,
            Kanno‘jka mutasarrif bo‘lub, ikki-uch ko‘ch berroq kelib
            o‘lturubtur. Raana Sangaa kofir Kundarni olib, fitna va fasod
            maqomidadur. Pashakaal ham oxir bo‘la yovushti. Yo bog‘i ustiga yo
            kofir ustiga mutavajjih bo‘lmoq vojib va lozim ko‘runadur. Bu gird
            va navoxrdag‘i qo‘rg‘onlarning ishi saxddur. Bu uluq dushmanlar daf’
            bo‘lg‘ondin so‘ng bular kayon borg‘aylar. Raana Sangaani muncha
            tasavvur kililmas edi, borcha muttafiqul-kalima arz qildilarkim,
            Raana Sangaa yiroqroqtur, ma’lum emaskim yovuq ham kela olg‘ay. Bu
            yog‘iylarkim, muncha yovuq kelibturlar, bularning daf’i aham va
            avlodur. Bu yog‘iylarning ustig‘a otlanmoqchi edukkim, (299 6)
            Humoyun arzg‘a etkurdikim, podshoh otlanmoq ne hojat, bu qulluqni
            men qilay. Borchag‘a bu xush kelib, turk va hind umarosi bu ra’yni
            pisand tuttilar. Humoyunni Purabqa ta’yin qilib, Do‘lpurg‘a ta’yin
            qilg‘on cheriklarga Kobuliy Ahmad Qosimni chopturuldikim, ul
            cheriklar kelib, Humoyung‘a Chandvarda qo‘shulsun. Mahdiy Xoja,
            Muhammad Sulton mirzo boshliq Ita’va ustig‘a ta’yin bo‘lg‘on
            cheriklarga ham farmon bo‘ldikim, Humoyung‘a qo‘shulg‘aylar.
            Panjshanba kuni, zulqa’da oyining o‘n uchida Humoyun safar qilib,
            Jalesar degan kentginagakim, Agradin uch kuro‘h bo‘lg‘ay, tushti.
            Bir kun anda tavaqquf qilib, andin ko‘chub, ko‘ch-barko‘ch
            mutavajjih bo‘ldi. Panjshanba kuni, ushbu oyning yigirmasida Xoja
            Kalong‘a Kobulg‘a borurg‘a ruxsat bo‘ldi. Doim xotirg‘a etar edikim,
            Hindustonning bir ulug‘ aybi budurkim, oqar suvi yo‘qtur. Har erda
            o‘lturushluq bo‘lsa, charxlar yasab, oqar suvlar qilib, tarhliq va
            siyoq erlar yasasa bo‘lur. Agraga kelgandin bir necha kundin so‘ng
            ushbu maslahatqa Juun suvidin o‘tub, bog‘ erlarini mulohaza qilduk.
            Andoq besafo va harob erlar edikim, yuz karohat va noxushluq bila
            andin ubur ettuk. Bu erning (300 a) makruhlig‘i va noxushlig‘idin
            chorbog‘ xayoli xotirdin chiqti. Mundin o‘zga mundoq yovuq er Agrada
            chun yo‘q edi, necha kundin so‘ng zarur bo‘lub, bu erga-o‘q ilik
            qo‘yuldi. Ul ulug‘ chohkim, hammom suvi andindur, bunyod bo‘ldi.
            Yana bu parcha erkim, anbiliy daraxtlari va musamman havz andadur,
            bulardin so‘ng ulug‘ havz va sahne bo‘ldi, Andin so‘ng tosh imorat
            olidag‘i havz va tolor bo‘ldi. Andin so‘ng «Xilvatxona» bog‘chasi va
            uylari bo‘ldi. Andin so‘ng hammom bo‘ldi. Mundoq besafo va besiyoq
            Hindta tavr tarrohliqlar va siyoqliq bog‘chalar paydo bo‘ldi. Har
            go‘shada maqbul chamanlar, har chamanda muvajjah gul va nastaranlar
            murattab va mukammal bo‘ldi. Hindustonning yana uch ishidin
            mutazarrir erduk: bir issig‘idin, yana bir gardidin, yana bir tund
            elidin. Hammom har uchalasining dofii ermish. Gard va el xud
            hammomda ne qilar. Issiq havolarda andoq sovuq bo‘ladurkim,
            yovuqdurkim, kishi sovuqqa to‘ngg‘ay. Hammomning bir hujrasinikim,
            qullatayn havz andadur, tamom toshdin tugatibturlar. Izorasi oq
            toshdin, o‘zga tamom farsh va saqfi qizil toshdinkim, Bayana
            toshidur. Yana Xalifa va Shayx Zayn va Yunus Ali va har kimgakim
            daryo yoqasida er tegib edi, (300 b) siyoqlik va yaxshi tarhliq
            bog‘chalar va havzlar yasadilar. Laxo‘r va Dipalpur dasturi bila
            charx rost qilib, suvlar joriy qildilar. Hind eli bu tarh va bu
            andom bila erlar ko‘rmagan jihatdin, Juunning imoratlari qilg‘on
            tarafi erlarga Kobul ot qo‘yubturlar. Yana qo‘rg‘on ichida
            Ibrohimning imorati bila fasilning orasida bir xoli er edi, anda ham
            bir uluq vayn buyurdum dahi-dardah Hinduston istilohi bila zinaliq
            uluq chohni «vayn» derlar. Bu vaynni bu chorbog‘din burun bunyod
            qililib edy. Ayni pashakaalda qazmoqqa mashg‘ul edilar, necha navbat
            yiqildi, muzdurlarni bosti. Raana Sangaaning g‘azvidin so‘ng tamom
            bo‘ldi. Nechukkim, tarix toshida bitibturlar, itmomi g‘azvdin
            so‘ngra erkonig‘a ishora etibturlar. Tavr vayne voqi’ bo‘lubtur.
            Boridin quyig‘i tabaqasi uch ayvondur, yo‘li chohka tushadur,
            zinadin-o‘qtur. Har uch ayvong‘a bir yo‘l-o‘q borur. Har ayvon
            bir-biridin uchar zina balandtur. Boridin quyig‘i ayvondin suv
            tortilg‘on chog‘da suv bir zina kuyi tushar. Boridin yuqqorig‘i
            ayvong‘a pashakaal vaqti suv ulg‘ayg‘onda gohi suv chiqar. O‘rtanchi
            tabaqasida bir qaznoqliq ayvondur. Bu ayvonning qarinasi bir
            gunbazdurkim, suv charxini uyurur, o‘y bu gumbazta uyurulur. (301 a)
            Yuqqorig‘i tabaqasi bir ayvondur, tashqari boqishliq choh ustidagi
            sahndin besh-olti zina quyiroq, ikki tarafdin zinadin bu ayvong‘a
            yo‘l borur. Rost tarafig‘a borur, yo‘lning o‘trusida tarix toshidur.
            Bu chohning yonida yana bir choh qo‘porilibturkim ul chohning tubi
            burung‘i chohning o‘rtasidin bir nima yuqqorroq bo‘lg‘ay. Mazkur
            bo‘lg‘on gunbazta charxning o‘yi evrulub, ul chohdin suv bu chohka
            kelur. Bu chohqa yana bir charx yasalibturkim, ul charx bila suv
            fasilning ustiga chikqar. Fasil usti bila yuqqorig‘i bog‘chag‘a suv
            borur. Chohning zinasi chiqar erda ham bir toshdin imorat bo‘lubtur.
            Bu chohning muhavvatasidin tashqari bir tosh masjid qililibtur, vale
            yaxshi qilmaydurlar. Hinduston tarikqi bila qilibturlar. Humoyun
            otlang‘on fursatta, Nasirxon Nuhoniy va Ma’ruf Farmuliy boshlig‘
            bog‘iy umaro Jajmavda jamiyat qilib o‘lturub edilar, Humoyun o‘n-o‘n
            besh kuro‘h yo‘ldin Mo‘min atkani xabarg‘a yiborur, molg‘a
            chopqung‘a bo‘lur, yaxshig‘ina ham xabar keltura olmas. Mo‘min
            atkaning borg‘onidin xabardor bo‘lub, bu yog‘iylar turush bermay,
            qochib ketarlar, Mo‘min atkadin so‘ngra Qismtoy bila Bobocho‘hra va
            Bo‘chkani xabar uchun yiborurlar. Bu borg‘onlarning yog‘iyning
            buzulub, qochqanining xabarini kelturur. Humoyun yurub, Jajmavni
            olib o‘tub, Dalmav (301 b) navohisida kelganda Fathxon Sarvoniy
            kelib ko‘rar. Fathxon Servaniyni Mahdiy Xoja va Muhammad Sulton
            mirzog‘a qo‘shub, bizg‘a yibordi. Ushbu yil Ubaydxon Buxorodin
            cherik tortib, Marv ustiga keldi. Marvning arkida o‘n-o‘n besh
            raiyat ekandur, olib kirib Marvning bandini kirq-ellik kunda
            bog‘lab, Saraxs ustiga bordi. Saraxsda o‘ttuz-kirq kizilbosh
            ekandur, darvozani tortib, qo‘rg‘onni bermaslar. Raiyatlar olaqishib
            darvozani ocharlar. O‘zbaklar kirib, bu qizilboshlarni ham kirarlar.
            Saraxsni olib, Tus va Mashhad ustiga borurlar. Mashxad eli bechora
            bo‘lub, kirarlar. Tusni sekkiz oy qabab, sulh bila olib, ahdg‘a
            turmay, tamom er atog‘lig‘ini kirib, xotunlarini asir qilurlar. Ham
            ushbu yil Sulton Muzaffar Gujaratiyning Bahodurxon otliq o‘g‘likim,
            holo otasining o‘rnig‘a Gujaratta podshoh bo‘lubtur, otasidin
            yomonlab, Sulton Ibrohim qoshig‘a keldi. Bu beizzatona ko‘rdi.
            Panipat navohisida ekanda manga arzadoshtlari keldi. Men ham
            inoyatomiz mushfiqona farmonlar yiborib, tiladim. Kelur xayolda edi.
            Yana ra’yi munkalib bo‘lub, Ibrohim cherikidin ayrilib, Gujarat sari
            mutavajjih bo‘ldi. Ushbu fursatlarda otasi Sulton Muzaffar favt
            bo‘lub, og‘asi (302 a) Iskandarshohkim, Sulton Muzaffarning uluq
            o‘g‘li bo‘lg‘ay, otasi o‘rnig‘a Gujaratta podshoh bo‘ldi. Maoshining
            yomonlig‘idin Imodulmulk otliq quli jam’e bila hamjihat bo‘lub,
            Iskandarshohni bo‘g‘ub o‘lturub, Bahodurxonnikim, hanuz yo‘lda edi,
            tilab kelturub, otasining o‘rnig‘a o‘lturg‘uzdi. Bahodurshohka
            mulaqqab bo‘ldi. Bu ham xo‘b bordi. Imodulmulkdinkim, mundoq
            namakharomliq bosh urub edi, o‘lturub, jazosig‘a etkurdi. Mundin
            boshqa ham otasidin qolg‘on beklarni xeyli o‘lturdi. Xeyli saffok va
            bebok yigit nishon beradurlar. Vaqoi’i sanayi salosa va salosina va
            tis’a mia* Muharram oyida Forukning tavalludining xabarini Bek Vays
            kelturdi. Agarchi mundin burun bu xabarni bir piyoda kelturub edi,
            vale sevinchig‘a Bek Vays bu oyda keldi. Odina kechasi, shavvol
            oyining yigirma uchida mutavallid bo‘lg‘ondur, Foruqqa mavsum
            bo‘ldi. Bayana va ba’zi kirmagan qo‘rg‘onlar maslahatig‘a bir uluq
            qazon ustod Aliqulig‘a buyurulub erdikim, quyg‘ay. Ko‘ra va jam’i
            masolihini tayyor qilib, manga kishi yibordi. Dushanba kuni,
            muharram oyining o‘n beshida ustod Aliqulining qazon quyarining
            tafarrujig‘a borduk. Qozon quyar erning girdida sekkiz qo‘ra qilib,
            olotni eritibtur. Har qo‘raning (302 6) tubidin bir arig‘e bu
            qazonning qolibig‘a rost qilibtur. Biz borg‘och, qo‘ralarning
            teshuklarini ochti, har ariqdin erigan olot suvdek sharildob
            qolibg‘a kirar edi. Bir zamondin so‘ng qolib to‘lmay, bu qo‘ralardin
            kelaturgan erigan olotning kelmog‘i birar-birar munaqati’ bo‘ldi.
            Qo‘rada yo olotta qusure bor ekandur. Ustod Aliqulig‘a g‘arib yomon
            holate bo‘ldi. Darin edikim, o‘zini qolib ichidagi erigan misqa
            tashlag‘ay. Ustod Aliqulig‘a dil-juyluq qilib, xil’at kiydurub, bu
            infi’oldin chiqarduk. Bir-ikki kun qolib sovug‘ondin so‘ng ochtilar.
            Ustod Aliquli ko‘p bashoshat bila kishi yiboribturkim, qazonning
            tosh uyi bequsurdur. Doruxonasini quymoq osondur. Qozonning tosh
            uyini chiqarib, jam’eni aning islohig‘a ta’yin qilib, o‘zi qazonning
            doruxonasini quymoqqa mashg‘ul bo‘ldi. Mahdiy Xoja Fathxon
            Servaniyni Humoyunning qoshidin olib keldi. Humoyundin Dalmavdin
            ayrilibturlar. Fathxonni yaxshi ko‘rub, otasi A’zam Humoyunning
            parganalarini berib, yana ortuqsi viloyatlar ham inoyat bo‘ldi. Bir
            karo‘ru oltmish laklik pargana berildi. Hindustonda uluq rioyat
            qilg‘on umarog‘a muqarrariy xitoblar berurlar: ul jumladin biri
            A’zam Humoyundur, yana bir — Xonijahon (303 a) va yana bir —
            Xonixonon. Muning otasining xitobi A’zam Humoyun edi. Bovujudi
            Humoyun bu xitob bila birovni muxotab qilmoqliq besurattur, bu
            xitobni bartaraf qildim, Fathxon Servaniyg‘a Xonijaxon xitob
            berildi. Chahorshanba kuni, safar oyining sekkizida daraxtlarining
            yuqqorig‘i yonidag‘i uluq havzning yoqasida shomiyonalar tikib,
            majlis tartib qilib, Fathxon Servaniyni chog‘ir majlisiga chorlab,
            chog‘ir berib, kiygan dastor va bosh-oyog‘imni inoyat qilib, bu
            inoyat va iltifot bila sarafroz qilib, viloyatig‘a ruxsat berildi.
            Andoq muqarrar bo‘ldikim, o‘g‘li Mahmudxon doim mulozamatta
            bo‘lg‘ay. Chahorshanba kuni, muharram oyining yigirma to‘rtida
            Muhammad Ali Haydar rikobdorni Humoyung‘a qadag‘a bila yiborildikim,
            Shukr Purab yog‘iylari qochmish. Bu borg‘on kishi etgach, Jo‘npurg‘a
            bir necha munosib beklarni ta’yin qilib, o‘zing cherikni olib, bizga
            bot etisha-kelgaysan, Raana Sangaa kofir yovuq qopuda kelibtur,
            aning fikrini bar asl qilaling. Cheriklar Purab sari borg‘ondin
            so‘ng Turdibek Ko‘chbekni va inisi Sherafganni va Muhammad Xalil
            axtabegini va og‘a-inisi va axtachilari bila va Rustam turkmanni
            og‘a-inisi bila va yana Hinduston elidin Ravuy Servaniyni ta’yin
            qilildikim, borib Bayana navohiysini chopib, talag‘aylar. Agar
            qo‘rg‘ondag‘ilarni (303 b) va’da va istimolat bila bizga boqtura
            olsalar, boqturg‘aylar. Yo‘q ersa, chopib, talab, g‘animni ojiz
            qilg‘aylar. Bu Bayanadag‘i Nizomxonning bir og‘asi, Olamxon otliq,
            Tahangar qo‘rg‘onida edi, aning kishilari mukarrar kelib, qulluq va
            davlatxohlig‘ini arzga tegurdilar. Bu Olamxon o‘ziga oldikim,
            podshohdin favj ta’yin bo‘lsa, jami’ Bayana va bu kentlarning
            tarkashbandilarini va’da va istimolat bila kelturmak va Bayana
            qo‘rg‘onini iliklamak manga tegdi. Bu muqarrar bo‘lg‘on Turdibek
            boshliq ilg‘or yigitlariga farmon bo‘ldukim, Olamxon chun erlik
            kishidur, bu nav’ qulluq va xizmatkorlikni o‘ziga oladur. Bayana
            maslahatida aning saloh va savobdiydi bila amal qiling. Hinduston
            eli, agarchi ba’zisi qilich chopqay, vale aksar sipohiyliq roh va
            ravishidin va sardorliq yurush-turushidin oriy va bebahoadurlar. Bu
            Olamxong‘akim, bizning ilg‘or qo‘shulur, hech kishining so‘ziga
            boqmay, ishning yaxshisi va yomonini mulohaza qilmay, Bayanag‘a bu
            ilg‘orni yovuq olib borur. Bizning borg‘on ilg‘or turkdin ikki yuz
            ellik-uch yuzga yovushur edi. Hinduston iydin va atrofiy cherikdin
            ikki mingdin bir nima ko‘prak bo‘lg‘ay edi. Nizomxon va Bayanadag‘i
            afg‘on va sipohiy — to‘rt mingdin ko‘prak otliq cherik bor edi.
            Yayog‘i xud o‘n mingdin ham ko‘prak edi. Bularni ko‘rub, (304 a)
            bilib, ushbu mazkur bo‘lg‘on otliq-yayoq cheriki bila tez-o‘q
            bularning ustiga chiqar; ildam etib, qalin kishi ot solg‘on bila bu
            ilg‘or kishisini qochurur. Olamxon Tahangariynikim, og‘osi edi,
            tushururlar. Yana besh-olti kishi ham olurlar. Bir pora partol
            oldururlar. Bovujudi bu harakat va’da va istimolat berib, burung‘i
            va so‘ngg‘i jarimasini afv qilib, farmonlar yiborildi. Raana Sangaa
            kofirning xabari tezrak bo‘lg‘ach, chora qila olmadi. Sayyid Rafi’ni
            tilab, Sayyid Rafi’ning tavassuti bila qo‘rgonni bizning kishiga
            topshurub, Sayyid Rafi’ bila ke¬lib, mulozamat davlatig‘a musharraf
            bo‘ldi. Yigirma laklik pargana Miyoni duobni inoyat qildim. Do‘st
            eshik og‘ani Bayanag‘a oriyatiy yiborildi. Necha kundin so‘ng
            Bayanani Mahdiy Xojag‘a inoyat qilib, vajhi istiqomatini etmish lak
            qilib, Bayanag‘a ruxsat berildi. Tatar xon Sarangxoniykim,
            Gvaliyarda edikim, kishisi kelib, izhori qulluq va davlatxohliq
            qilur edi. Kofir Kundarni olib Bayanag‘a yovuqroq kelganda, Gvaliyar
            raajalaridin Darmankat yana Xonijahon otliq kofir Gvaliyar
            navohisig‘a kelib, qal’a tamaig‘a sho‘r va fitna angiz qila
            boshladilar. Tatarxon batang kelib, Gvaliyarni topshurmoq bo‘ldi.
            Beklar va ichkilar va aksar o‘bdon yigitlar tamom cherikta va har
            taraf ilg‘orda edilar. Rahimdodqa (304 b) bir necha Bhiralik va
            Laxo‘rluqni, Hastichi tunqatorni og‘ainisi bila qo‘shub, ushbu
            mazkur bo‘lg‘onlarg‘a Gvaliyarda-o‘q parganalar ta’yin qilib
            yiborildi. Mullo Opoq va Shayx Guranni dag‘i yiborildikim,
            Rahimdodni Gvaliyarda o‘lturg‘uzub, kelgaylar. Bularkim Gvaliyarning
            yovug‘ig‘a borurlar, Tatarxonning ra’yi munqalib bo‘lub, bularni
            qal’ag‘a tilamas. Ushul asnoda Shayx Muhammad G‘avskim, darvesh
            kishidur, xeyli mashg‘ullug‘i ham bor, murid va ashobi ham
            bisyordur, Gvaliyarning qo‘rg‘onining ichidan Rahimdodqa kishi
            yiborurkim, har nav’ qilib, qo‘rg‘ong‘a o‘zungizni solingkim, bu
            kishining ra’yi munqalib bo‘lur, fosid xayoldadur. Bu xabar
            Rahimdodqa kelgach, aytib yiborurkim, tashqarilar kofirlar jihatidin
            muhotaradur. Men bir necha kishi bila qo‘rg‘ong‘a kiray, o‘zgalar
            tashqari tursun. Mubolag‘alar bila munga rozi bo‘lur. Ozroq kishi
            bila kirgach derkim, bu darvozada bizning kishi tursun. Haatiy
            Po‘lda o‘zining kishisini qo‘yar. Ushbu kecha-o‘q ushbu Haatiyp
            Po‘ldin bo‘lg‘on kishisini kiyurur. Tonglasig‘a Tatarxon bechora
            bo‘lur, qo‘rg‘onni xohi-noxohi topshurub chiqar. Kelib, Agrada
            mulozamat qildi. Aning vajhi istiqomati Bayana parganasidin yigirma
            laklik ta’yin bo‘ldi. Muhammad Zaytun ham chora qila olmay, (305 a)
            Do‘lpurni topshurub, kelib mulozamat qildi. Anga bir necha laklik
            pargana inoyat bo‘ldi. Do‘lpurni xolisa qilib, shiqdorlig‘ini
            Abulfath turkmang‘a inoyat qilib, Do‘lpurg‘a yiborildi. Hisori
            Feruza navoxisida Hamidxon Sarangxoniy va bir pora paniy
            afg‘onlaridin va yana atrofiy afg‘onlardin uch-to‘rt ming jam’iyat
            qilib sho‘r fitna maqomida edilar. Chahorshanba kuni, safar oyining
            o‘n beshida Chin Temur Sultong‘a, Ahmadiy parvonachi va Abulfath
            turkman va Malikdod Karoniy va Mujohidxon Mo‘ltoniy boshliqlarni
            qo‘shub, bu afg‘onlarning ustig‘a ta’yin qilduk, Borib, yiroqtin
            ilg‘ob, bu afg‘onlarni yaxshi bosib, qalin kishisini qirib, g‘alaba
            boshlar yibordi. Safar oyining oxirlarida Xojagiy Asadkim, Iroqqa
            Shahzoda Tahmospqa elchilikka borib edi, Sulaymon degan turkman bila
            kelib, savg‘otlar kelturdi. Ul jumladin ikki charkas qiz edi. Odina
            kuni, rabiulavval oyinning o‘n oltisida g‘arib voqi’a dast berdi:
            nechukkim, Kobulg‘a bitigan kitobatda mashrux, bitilib edi. Ul
            kitobatni-o‘q beziyoda va benuqson munda kelturuldi. Ul kitobat
            budur: Voqeayi uzmokim, jum’a kuni, rabiulavval oyining o‘n
            oltisida, tarix to‘qquz yuz o‘ttuz uchta ro‘y berdi, tafsili
            budurkim, Ibrohimning onasi Bu’a badbaxt eshiturkim, men (305 b)
            Hinduston elining iligidin nima eydurman. Bu qissa mundoq edikim,
            uch-to‘rt oy bu tarixdin burunroq Hinduston oshlarini chun
            ko‘rmaydur edim. Dedimkim, Ibrohimning bovurchilarini kelturdilar.
            Ellik-oltmishcha bovurchidin to‘rti-ni saxladim. Bu kayfiyatni Bu’a
            eshitib, Ahmad choshnigirgakim, Hinduston eli bakavulni choshnigir
            deydurlar Ita’vag‘a kishi yiborib kelturtub, bir dodak ilgiga
            chorso‘ta kilg‘on kog‘azda bir to‘vla zahr berur, to‘vla ikki
            misqoldin bir nima ko‘prak bo‘lur, nechukkim, burunroq mazkur
            bo‘ldikim, Ahmad choshnigirga bergay. Ahmad bizning
            bovurchixonadag‘i Hindustoniy bovurchig‘a berib, to‘rt pargana va’da
            qilurkim, har tavr qilib, mening oshimg‘a zahrni solg‘ay. Ul
            dodakdinkim, zahrni Ahmad choshnigirga yiborur, yana bir dodakni
            aning so‘ngicha yiborurkim, ko‘rgay, ul zahrni beradurmu yo yo‘qmu?
            Yaxshikim, qazong‘a solmay, tabaqqa solur. Bu jihattin qazong‘a
            solmaskim, bakavullarga ta’kidlar qilib edimkim, Hinduston iylardin
            xazir bo‘lg‘aylar, kazonda osh pishurur mahalda tottururlar ermish.
            Osh tortarda bizning bedavlat bakavullar g‘ofil bo‘lurlar. Chini
            ustiga yupqa nonni solur va non ustig‘a ul kog‘azdagi zahrning ozroq
            yarmini separ, zahrning ustiga yog‘liq qaliyani solur. (306 a) Agar
            kaliya ustig‘a sepsa edi, yo qazong‘a solsa edi, yomon edi.
            Dastpocha bo‘lub, zahrning ulug‘ yarmini o‘choqqa tashlar. Odina
            kuni, kech namozi digar osh torttilar. Tovushqon oshidin xeyli edim.
            Qaliya zardak ham mayl qildim. Bu Hinduston ii zahrliq oshning
            ustidin bir-ikki tikka mayl qildim, qaliya olib edim, hech noxush
            maza ma’lum bo‘lmadi. Qoq go‘shttin bir-ikki tikka oldim. Ko‘nglum
            barham urdi, o‘tgan kun qoq go‘shtni eganimda bir noxush maza anda
            bor edi, ko‘nglumning barham urg‘onin andin xayol qildim. Yana bir
            ko‘nglum qo‘zg‘olib keldi. Dasturxon ustida ikki-uch marta ko‘nglum
            barham urub, qusayozdim. Oxir ko‘rdumkim, bo‘lmas, ko‘ptum.
            Obxonag‘a borg‘uncha yo‘lda yana bir navbat qusayozdim. Obxonag‘a
            borib, qalin kustim. Hargiz oshdin so‘ng qusmas edim, balki ichganda
            ham qusmas edim. Ko‘nglumg‘a shubha kechti. Bovurchini saxlatib
            buyurdimkim, ul qayni itga berib, itni saxlag‘aylar. Tonglasig‘a bir
            paharga yovuq it beholroq bo‘lub, qorni dam qilg‘ondek bo‘ldi. Har
            necha tosh bila urdilar, evrushtilar, qo‘pmadi. Kun tushgacha bu
            holi bor edi, andin so‘ngra qo‘pti, o‘lmadi. Bir-ikki chuhra ham bu
            oshdin egandur. Tonglasig‘a alar ham qalin qustilar, (306 b)
            birisining xud holi harob edi, oxir bori xalos bo‘ldilar. Misra’:
            Rasida bud baloe, vale baxayr guzasht. Tengri manga boshdin jon
            berdi. Ul dunyodin keladurmen, onadin emdi tug‘dum. Men xasta o‘lub
            erdim, tirildim. Jon qadrini, billoh emdi bildim. Sulton Muhammad
            baxshig‘a buyurdumkim, bovurchini ehtiyot qilg‘ay. Qiying‘akim
            tutar, mazkur bo‘lg‘ondeq birin-birin sharhi bila aytur. Dushanba
            kuni devon kuni buyurdumkim, akobir va ashrof va umaro va vuzaro
            devonda hozir bo‘lg‘aylar. Ul ikki er kishini va ikki xotun kishini
            kelturub so‘rg‘aylar va bayoni voqi’ni sharhi va basti bila
            ayttilar. Ul choshnigirni pora-pora qildurdum. Bovurchini tiriklay
            terisini so‘ydurdum. Ul xotunlardin birisini fil ostig‘a soldurdum.
            Birini ehtiyot kildurdum. Ul ham o‘z amalig‘a giriftor bo‘lub,
            jazosig‘a etgusidur. SHanba kuni bir ayoq sut ichtim. Yakshanba kuni
            ham bir ayoq sut ichtim, «gili maxtum»ni ham arakka xal qilib
            ichdim. Dushanba kuni sutga «gili maxtum»ni va «taryoqi foruq»ni
            ezib ichtim, sut ichimni xeyli surdi. Seshanba kuni, avvalg‘i kuni
            safroyi so‘xtadek qora-qora nimalar daf’ bo‘ldi. Shukr, holo hech
            qissa yo‘qtur. Jon mundoq aziz nima emish, muncha bilmas edim, ul
            misra’ borkim: «Kim o‘lar holatqa etsa, ul bilur jon qadrini». Har
            kachon bu voqi’ayi hoila xotirimg‘a kelsa, bexost holim mutag‘ayyir
            (307 a) bo‘lur. Tengri taoloning inoyati bor ekandur, manga yangi
            boshdin jon bag‘ishladi. Munung shukrini ne til bila qilg‘aymen.
            Xotirlarg‘a taraddud kechmag‘ay deb, har ne voqi’ bo‘lg‘onni sharhi
            va basti bila bitidim. Agarchi tilga, og‘izg‘a siqqusiz qo‘rqqudek
            voqi’a edi, shukr Tengrig‘a, yana kun ko‘rarim bor ekandur. Xayr va
            xo‘bluq bila o‘tti. Hech dag‘dag‘a va taraddud xotirlaringizg‘a
            kechurmang deb, seshanba kuni, rabiulavval oyi-ning yigirmasida
            chaxrrbog‘da erurda bitildi». Bulardin forig‘ bo‘lub, bu bitilgan
            xatni Kobulg‘a yiborildi. Chun mundoq ulug‘ gunoh bu badbaxttin
            sarbar urdi, Yunus Ali bila Xojagiy Asadg‘a buyuruldikim, naqd va
            jins va qul va dodakini olg‘ondin so‘ng, Abdurrahim shig‘ovulg‘a
            topshuruldikim, ehtiyot bila saxlag‘ay. Bu aning nabirasi,
            Ibrohimning o‘g‘linikim, xeyli ta’zim va ehtirom bila nigohdosht
            qililur edi, chun mundoq qasde bu tabaqadin sodir bo‘ldi.
            Ibrohimning o‘g‘lini munda saxlamoqning salohini ko‘rmay, panjshanba
            kuni, rabiulavval oyining yigirma to‘qquzida Mullo Sarsong‘akim,
            Komron qoshidin ba’zi ish-kuch uchun kelib edi, qo‘shub Komrong‘a
            yiborildi. Humoyunkim, Purab tog‘i yog‘iylar ustiga borib edi,
            Jo‘npurni (307 b) fath qilib G‘ozipurg‘a Nasirxonning ustig‘a ildam
            bordi. Xabar topib, Gang daryosini kechgan ekandur. G‘ozipurdin
            Xariyd ustig‘a bordi. Andag‘i afg‘onlar ham xabar topib, Saru suvini
            kechgan ekandur. Hariydni cherik eli toroj qilib, andin yondi. Men
            muqarrar qilg‘on yo‘sunluq Shoh Mir Husayn bila Sulton Junaydni bir
            pora o‘bdon yigitlar bila Jo‘npurda qo‘yub, Qozi Jiyani ham bular
            bila ta’yin qildi. Avadqa Shayx Boyazidni muqarrar qildi. Bu
            muhimmotni zabt va saranjom qilib, Kurara Manikpur navohisidin Gang
            daryosini o‘tub, Kalpiy yo‘li bila mutavajjih bo‘lur vaqtta, Olamxon
            va Jalolxon Jaghatkim Kalpiyda edi, arzadoshti kelur edi, o‘zi
            kelmaydur edi, Humoyun Kalpiy to‘g‘risi etganda kishi yiborib,
            dag‘dag‘ani aning ko‘nglidin chiqarib, o‘zi bila olib keldi.
            Yakshanba kuni, rabiuloxir oyining uchida «Hasht bihisht» bog‘ida
            Humoyun kelib, mulozamat qildi. Ushbu kun Xoja Do‘st Xovand ham
            Kobuldin keldi. Bu kunlarda Mahdiy Xojaning kishisi paydarpay kela
            boshladikim, Raana Sangaaning keluri tahqiq bo‘ldi. Hasanxon Mevatiy
            ham Raanag‘a qo‘shulmoqchi emish. Bularning fikrini bar asl qilmoq
            kerak. Cheriktin ilgarrak bir pora ko‘mak kishi ham Bayanag‘a kelsa,
            davlatg‘a (308 a) munosibdur deb, cherik otlanmoqqa azm-jazm qilib,
            o‘zumizdin ilgarrak Muhammad Sulton mirzo, Yunus Ali, Shoh Mansur
            barlos, Kattabek, Qismtoy Bo‘jaka boshliqlarni Bayanag‘a ilg‘or
            yiborildi. Hasanxon Mevatiyning Nohirxon otliq o‘g‘li Ibrohimning
            urushida ilikka tushub edi, garavga saxlab eduk. Bu jihattin otasi
            Hasanxon zohirda omadu rafte qilur edi. O‘g‘lini doim tilar edi.
            Ba’zining xotirig‘a ettikim, Hasanxonning istimolasi jihatidin
            o‘g‘lini yiborilsa ko‘prak mustamol bo‘lub, xizmatkorlikni yaxshiroq
            bajoy kelturg‘ay. Hasanxonning o‘g‘li Nohirxong‘a xil’at kiydurub,
            otasig‘a va’dalar qilib ruxsat berildi. Bu munofiq mardak xud
            o‘g‘lining ruxsatig‘a ma’tal ekandur. O‘g‘lining ruxsatini xabar
            topkrch, o‘g‘li etmasdin burunro, Alvardin chikib kelib, Raana
            Sangag‘a To‘dada kelib ko‘shuldi. Aning o‘g‘lini mundoq maxalda
            ruxsat bermoq behisob ekandur. Bu fursatlarda yomg‘ur xeyli yog‘ar
            edi, doim suhxbatlar tutulur edi. Humoyun ham suxratlarda bo‘lur
            edi. Agarchi mutanaffir edi, ul bir necha kun irtikob qildi. Bu
            avonda o‘tgan g‘aroyib voqiottin biri budurkim, Humoyun Qal’ayi
            Zafardin Hinduston cherikiga kelurda (308 b) yo‘ldin Mullo Bobo
            Pashag‘ariy va inisi Bobo Shayx qochib, Ketin Qaro Sultong‘a
            bordilar. Balxdag‘ilar ojiz bo‘ldilar. Balx Ketin Qaro Sultonning
            iligiga tushti. Bu kovok mardak inisi bila bu tarafning ish-kuchini
            bo‘yinlarig‘a olib, Aybak va Xurram va Sorbog‘ navohisig‘a kelurlar.
            SHoh Iskandar Balxning kirganidin bepoy bo‘lub, G‘o‘riy qal’asini
            o‘zbakka berur. Mullo Bobo bila Bobo Shayx bir necha o‘zbak kishisi
            bila G‘o‘riy qo‘rg‘onig‘a kelib kirarlar. Mirhamaning qo‘rg‘oni chun
            yaqin edi, chora qila olmas, o‘zbakka kirar. Bir necha kundin so‘ng
            Mirhamani jamoati bila ko‘churub, Balx sori eltar maslahatidin
            Boboshayx bir necha o‘zbak kishisi bila Mirxamaning qo‘rg‘onig‘a
            kelurlar. Mirhama Bobo Shayxni qo‘rg‘onida tushurur. O‘zgalarni har
            erda-har erda o‘toq berur. Mirhama Bobo Shayxni chobqulab, bir necha
            kishisi bila band qilib, Tengriberdiga Qunduzg‘a kishi chopturur.
            Tengriberdi Yorali va Abdullatifni bir necha o‘bdon yigiti bila
            yiborur. Bular etkuncha Mullo Bobo o‘zbak kishisi bila Mirhamaning
            qo‘rg‘onig‘a kelib, urush-murush solur xayoli qilur, hech ish qila
            olmas. Tengriberdining kishisiga qo‘shulub, Qunduz keldilar. Bobo
            Shayxning bir inisi yomon ekandur, ul jihattin boshini kesib, ushbu
            fursatlarda Mirhama kelturdi. (309 a) Inoyatlar va shafqatlar bila
            sarafroz qilib, akron va amsolidin mumtoz ayladim. Boqi shig‘ovul
            borg‘onda bu ikki ko‘hna bedavlatning boshig‘a birar ser oltun va’da
            qilib edim. Bu inoyatlardin boshqa, bir ser oltun o‘shal va’da
            yo‘suni bila Mirhamag‘a byorildi. Bu fursatta Qismtoykim, Bayanag‘a
            ilg‘or borib edi, bir necha bosh kesib kelturdi. Qismtoy bila
            Bo‘jaka bir necha qazoq yigitlar bila til tuta borg‘onda ikki bo‘lak
            kofirning chopqunchisini bosib, etmish-sekson kishi olurlar.
            Xasanxon Mevatiyning taxqiq kelib ko‘shulg‘on xabarini Kismtoy ayta
            keldi. Yakshanba kuni, oyning sekkizida Ustod Aliquli o‘shul uluq
            qazoni bilakim, kuyarda tosh uyi benuqson edi, doruxonasini ham
            so‘ngra quyub, tayyor qilib edi, tosh otarida tafarrujig‘a bordim.
            Namozi digar bor edi, tosh otti. Ming olti yuz qadam bordi. Ustodg‘a
            kamar xanjar va xil’at va tupchoq ot in’om bo‘ldi. Dushanba kuni,
            jumodiulavval oyining to‘qquzida g‘azo niyyati bila safar qilib,
            mahallottin chiqib, tuzda tushuldi. Uch-to‘rt kun munda cherik
            yig‘ilmoqda va cherikning jabdug‘i qilmoqqa kutub turduk. Chun
            Hinduston elig‘a xeyli e’timod yo‘q edi, har tarafg‘a-har tarafg‘a
            bu Hinduston umarosidin ilg‘or bitildi: Olamxonni (309 b)
            Gvaliyarg‘a ilg‘or yiborildikim, borib Rahimdodg‘a ko‘mak bo‘lg‘ay.
            Makanni va Qosimbek Sanbaliyni va Homid va og‘a-inisi bila va
            Muhammad Zaytunni Sanbalg‘a ilg‘or bitildi. Ushbu yurtta xabar
            keldikim, Raana Sangaa bo‘lg‘on cheriki bila Bayananing yakinig‘acha
            chopar. Qarovullikka borg‘onlar xabar etkura olmaslar, balki
            qo‘rg‘ong‘a ham kira olmaslar. Qo‘rg‘on eli qo‘rg‘ondin yiroqroq va
            besurfaroq chiqarlar. Yog‘iy zo‘rroq kelib, bularni durbatur.
            Sangarxon janjuha anda shahid bo‘ldi. Bu g‘avg‘oda Kattabek
            jibasiz-o‘q chopib chiqar. Bir kofirni yayoqlatib olur mahalda
            Kattabekning bir navkarining qilichini olib, Kattabekning
            kitfig‘a-o‘q chopar. G‘alaba tashvishlar tortti. Raana Sangaaning
            g‘azosida kela olmadi. Necha mahaldin so‘ng yaxshiroq bo‘ldi. Vale
            ma’yubroq bo‘lubtur. Qismtoy va Shoh Mansur barlos va har kimki,
            Bayanadin keldi, bilmon qo‘rqqonlarimu edi, yo elni qo‘rqutqonlarimu
            edi: Kofirning cherikini jald va jarrorliq bila asru ko‘p sitoyish
            va ta’rif qildilar. Safar qilg‘on yurttin Qosim miroxo‘rni beldorlar
            bila yiborildikim, Madhakur parganasidakim, o‘rdu tushar erdur,
            qalin choh qozdurg‘ay. Shanba kuni, jumodiul avval oyining o‘n
            to‘rtida Agra navohisidin ko‘chub, chohlar qizilg‘on yurtka kelib
            tushuldi. Ertasig‘a (310 a) andin ko‘chtuk. Xotirg‘a kechtikim, bu
            navohida uluq o‘rdug‘a suyi vafo qilur er Sekriydur. Ehtimol borkim
            kofir, suvni olib tushgay. Bu jihattin burong‘or, javong‘or, g‘ul
            yasol yasab-o‘q mutavajjih bo‘lduk. Darvesh Muhammad sorbon bila
            Qismtoykim, Bayanag‘a borib-kelib, er-suvni ko‘rub-bilib edi, ilgari
            Sekriy ko‘lining yoqasida yurt qo‘ra yiborildi. Kelib, yurtta
            tushub, Mahdiy Xojag‘a, Bayanadag‘ilarg‘a kishi chopturuldikim,
            betavaqquf kelib, qo‘shulg‘aylar. Humoyunning navkari Bek Mirak
            mo‘g‘ulni bir necha yigit bila kofirdin xabar olg‘ali yiborildi.
            Kechasiga borib, xabar olib, tonglasi xabar kelturdilarkim, g‘anim
            kishisi Busovardin bir kuro‘h ilgarrak kelib tushgan ermish. Ham
            ushbu kun Mahdiy Xoja va Muhammad Sulton mirzo va Bayanadag‘i ilg‘or
            kelib qo‘shuldilar. Beklar navbat bila qaravulluqqa ta’yin
            bo‘ldilar. Abdulaziz qaravulluq navbatida ilgari-keyinni mulohaza
            qilmay, rost Kanvahag‘a boribturkim, Sekriydin besh kuro‘h yo‘ldur,
            kofir ilgarrak ko‘chgan ekandur bularning mundoq jilovsiz ilgari
            borg‘onlarini bilib, to‘rt-besh ming kishi tez-o‘q etib kelurlar.
            Abdulaziz va Mullo Opoq ming besh yuzcha kishi bo‘lg‘ay (310 b) edi,
            g‘anim kishisini chog‘lamay, bular ham ilik qo‘sharlar. Qalin kishi
            olg‘on bila-o‘q tebrar. Bu xabar bizga kelgach, Muxib Ali xalifani
            navkarlari bila yiborduk. Mullo Husaynni va yana ba’zilarni
            ubruq-subruq bularning ko‘makiga yiborduk. So‘ngra Muhammad Ali
            jang-jangni ham yiborildi. Ilgari ta’yin bo‘lg‘onlar, Muxib Ali alar
            etguncha Abdulaziz alarni tebratib, tug‘ini olib, Mullo Ne’mat va
            Mullo Dovud va Mullo Opoqning inisi va yana bir nechani olib, shahid
            qilg‘on ekandurlar. Bular etgach, Tohir Tabariy, Muhib Alining
            tag‘oyisi chopar, ko‘mak etmas, Tohirni o‘shanda-o‘q olurlar. Muhib
            Ali ham urush asnosida yiqilur. Boltu ko‘ndalondin kirib, Muhib
            Alini chiqarur. Bir kuro‘hg‘acha bularning keynicha kelurlar.
            Muhammad Ali jang-jangning qorasi paydo bo‘lg‘ach, turarlar. Bizga
            payopay xabar keldikim, g‘anim kishisi yovuq keldi. Jiba kiyib,
            otlarga kejim solib, yarog‘lanib, chopa otlanduk. Buyurdumkim,
            arobalarni tortib kelturg‘aylar. Bir kuro‘h kelduk. G‘anim kishisi
            yong‘on ekandur. Yonimizda uluq ko‘l edi, suv maslahatig‘a ushbu
            erda tushuldi. Arobalarni ilgari mazbut qilib, zanjirlar bila
            arobalarni marbut ayladuk. Har ikki aroba fosilasi etti-sekkiz qari
            bo‘lg‘ay erdikim, zanjir tortilur edi. Mustafo Rumiy Rum (311 a)
            dasturi bila aroba qilib edi, xeyli chust va chaspon yaxshi arobalar
            edi. Chun Ustod Aliquli ziddona maosh qilur edi, bu jihattin
            Mustafoni burong‘orda Humoyunning olida ta’yin qilildi. Aroba
            etmagan erga xurosoniy va hindustoniy beldorlar va qalandiylarni
            solib, xandaq qozduruldi. Bu kofirning mundoq ildam kelishidin va
            Bayanada bo‘lg‘on urush ishidin va Shoh Mansur va Qismtoy va
            Bayanadin kelganlarning ta’rif va sitoyishidin cherik elida
            bedillig‘ zohir bo‘ladur edi. Abdulazizning bosturg‘oni xud bir sari
            bo‘ldi. Elning itmiynoni xotiri va cherikning istihkomi zohiri uchun
            aroba etmagan eriga yig‘ochdin sepoyadek nima yasab, har ikki
            sepoyaning orasinikim, etti-sakkiz qari bo‘lg‘ay, o‘yning xomidin
            arg‘amchilar qilib, mazbut va marbut qilildi. Bu asbob va olot
            muhayyo va mukammal bo‘lg‘uncha yigirma-yigirma besh kunga tortti.
            Ushbu fursatta Kobuldin Sulton Husayn mirzoning qiz nabirasi, Qosim
            Husayn Sulton va Ahmad Yusuf, Sayyid Yusuf va Qivom O‘rdushoh yana
            ba’zi yakka-yarimdin besh yuzcha kishi keldilar. Muhammad Sharif
            Munajjim shumnafas ham bular bila keldi. Bobo Do‘st suvchikim,
            chog‘ir uchun Kobulg‘a borib edi, G‘aznining muvajjah chog‘irlaridin
            uch qator (311 b) tevada yuklab, ul ham bular bila keldi. Mundoq
            mahaldakim, o‘tgan vaqoyi’ va holot parishon so‘z va kalimottin,
            nechukkim mazkur bo‘ldi, cherik elining taraddudi va tavahhumi
            bisyor edi. Muhammad Sharif Munajjim shumnafas agarchi manga aytur
            yorosi yo‘q edi, har kimga yo‘luqsa mubolag‘alar bila aytur edikim
            «Bu ayyomda Mirrix g‘arb saridur, har kim bu tarafdin urushsa
            mag‘lub bo‘lur». Mundoq shumnafas nekim surdi, bedil elning
            ko‘nglini ko‘prak sindurdi. Aning bu parishon so‘zlarig‘a go‘sh
            kilmay, kilur ishlarimizni tikilmay, urush ishida bajid va masof
            kilmokka mustaid bo‘lduk. Yakshanba kuni, oyning yigirma ikkisida
            Shayx Jamolni yiborildikim, Miyoni duob tarkashbandlaridin va
            Dehlidin yig‘a olg‘oncha cherik yig‘ib, Mevatiyning kentlarini
            chopib, talab, iligidin kelganini taqsir qilmag‘ay. To bularg‘a ul
            tarafdin haduge bo‘lg‘ay. Mullo Turk Alikim, Kobuldin keladur edi,
            farmon bo‘ldukim, Shayx Jamoliy bila ko‘shulub, Mevatni chopmoqta va
            buzmokta taqsir qilmag‘aylar. Mag‘fur devonga ham bu yo‘sunluq
            farmon bo‘ldi. Borib, Mevatning bir necha yoqa buchqoqdag‘i
            kentlarini chopib, talab, asir qilibturlar. Ul mamardin bularg‘a
            chandon haduk bo‘lmadi. Dushanba kuni, jumodiul avval oyining
            yigirma (312 a) uchida sayr qila otlandim. Sayr asnosida xotirimg‘a
            ettikim, hamisha tavba dag‘-dag‘asi xotirimda bor edi, bu nomashru
            amr irtikobidin aladdavom ko‘nglumda g‘ubor edi, dedimkim, ey nafs:
            Chand boshi zi maosy mazakash, Tavba ham bemaza nestp bichash. Necha
            isyon bila oludaliging, Necha hirmon aro osudaliging, Necha
            nafsingga bo‘lursen tobe’, Necha umrungni qilursen zoe’. Niyatpi
            gazv ilakim yurubsen, O‘lmakingni o‘zunga ko‘rubsen, Kimki o‘lmak
            o‘ziga jazm etpar, Ushbu holatta bilursenki netpar, Dur etpar jumla
            manohidin o‘zin, Aritpur barcha gunohidin o‘zin, Xush qilib o‘zni bu
            kechmakliktin, Tavba qildim chog‘ir ichmakliktpin. Oltpunu nuqra
            surohiyu ayoq, Majlis olotpi tamomin ul choq, Hozir aylab borini
            sindurdum, Tark etpib mayni, ko‘ngul tindurdum. Bu sindurulg‘on
            oltun-kumush surohiy va olotni mustahiklarg‘a va darveshlarg‘a
            ulashildi. Ul kishikim, tavbada muvofaqat qilib edi, Asas edi. Soqol
            qirmokta va qo‘ymoqta muvofaqat qilib edi, ul kechasi va tonglasi
            beklardin va ichkilirdin va sipohiylardin va g‘ayri sipohiydin uch
            yuzga (312 b) yaqin kishi tavba qildilar. Hozir chog‘irlarni
            to‘kturub, Bobo Do‘st kelturgan chog‘irlarni buyurdukkim, tuz solib,
            sirka qilg‘aylar. Chog‘irlarni to‘kkan erda bir «vayn» qozduruldi.
            Niyat qildimkim, bu vaynni tosh bila ko‘portib, bu vaynning yonida
            buq’ayi xayre qilg‘aylar. Muharram oyi, to‘kkuz yuz o‘ttuz
            beshdakim, borib Gvaliyarni sayr qildim, yong‘onda Do‘lpurdin Sekriy
            keldim. Bu vayn tamom bo‘lub edi. Burunroq niyat qilib erdimkim,
            Raana Sangaa kofirg‘a zafar topsam, tamg‘ani musulmonlarg‘a
            bag‘ishlay. Tavba asnosida Darvesh Muhammad sorbon bila Shayxi Zayn
            tamg‘a baxshishini yod berdilar. Dedimkim, yaxshi yod berdingiz,
            iligimizdagi viloyatlarda musulmonlarning tamg‘asi baxshish bo‘ldi.
            Munshiylarni tilab, buyurdumkim, bu ikki azimush-sha’n umurkim,
            voqi’ bo‘ldi, buning ixborig‘a farmonlar bitigaylar. Shayx Zaynning
            inshosi bila farmonlar bitilib, jami’ qalamravg‘a yiborildi. Ul
            insho budur. Farmoni Zahiriddin Muhammad Bobur Nahmadu tavvoban
            yuhibbut tavvobina va yuhibbul-mutatahhirina va nashkuru vahhoban
            yaxdil muznibina va yag‘firul-mustag‘firina va nusalli alo xayri
            xalqixi Muhammadin va olixit-tay-yibina va sahbihit-tohirin.
            Maroyoyi oroyi arbobi albobki, mahosini majlisi majolisi suvari
            asbob va maxozini lolii nuqushi sidq va savobast naqshpaziri
            javohiri zavohiri (313 a) in ma’ni xohad budki, tabiati insony ba
            muqtazoi fitrat moili lazzoti nafisonist va tarki mushtahiyot
            mutavaqqif bar tavfiqi yazdony va ta’yidi osmoniy, nafsi bashar az
            mayl ba sharr dur nest. «Vamo ubarriu nafsiy innannafsa la ammoratun
            bissu’» va ijtinob az on juz ba ra’fati maliki g‘afur ne, «va zolika
            fazlullohi yu’tihi man yasho’, valloxu zul fazlil azim». G‘araz az
            tasviri in maqola va takriri in maqula onki ba muqtazoi bashariyat
            ba hasbi marosimi podshohon va lavozimi podshoho va binobar odati
            sohib jahon az shoh va sipohy dar unvoni ayyomi shabob ba’ze az
            manohi va barxe az malohy irtikob namuda meshud va ba’daz chand
            ro‘ze nadomat va hasrat tamom hosil omada yak-yak azon manohii
            murtakibaro tark menamud va batavbai nasuh bobi ruju’ badon masdud
            megasht. Ammo tavbai sharobki, ahammi matolibi on maqead va a’zami
            maoribi on maqsudast dar hijobi «al-umuru marhunatun biavqotiho»
            muhtajib monda, ruy namenamud. To onki dar in avqoti farxunda soot
            ki, ba jahdi tamom ihromi jihod basta bo asokiri islomi mosir dar
            muqobalai kuffor ba muqotala nishasta budem, az mulhimi g‘aybi va
            hotifi loraybi mazmuni maymuni «Alam ya’ni lillazina omanu an
            taxshaa qulubahum bizikrilloxi» shunuda, jihati kal’i asbobi
            ma’siyat ba jiddi tamomi qar’i abvobi inobat namudem. Va hodii
            tavfiq hasabil-mazmuni «man karaa boban (313 b) valajja valaja» dar
            iqbol kashuda, va iftitohi in jihod ba jihodi akbar, ki muxolifati
            nafsast, amr farmud. Alqissa: «Rabbano, zalamno anfusano» bar zaboni
            ixlos bayon ovarda, «tubtu ilayka va ana avvalul-muslimin»ro bar
            lavhi dil munaqqash gardonidem. Va doiyai tavbai sharobro ki,
            maknuni xazinai sina bud, ba imzo rasonidem. Va xuddomi zafar
            ixtoshom ba mujibi hukmi farxundafarjom surohiy va jom va soir
            adavot va oloti tillo va nukra ki, ba kasrat va zinat chun kavokibi
            sipehri rafi’ muzayyini majlisi badi’ bud izzati shariatro bar
            zamini xory va mazallat zada, monandi asnom, ki inshoollox, taolo,
            ankarib ba kasrashon muvaffaq shavem, pora-pora soxtand va har
            poraro nazdi miskine bechorae andoxtand. Va ba yumni in inobati
            karibul-ijobat bis’yory az mukarraboni dargox, va muktazoi «An-nosu
            alo dini mulukixim» dar hamon majlis ba sharafi tavba musharraf
            gashtand va bilkulliya az sari shurbi hamr darguzashtand, va xanuz
            favj-favj az mutioni avomir va navoxy soatan fa-soatan badin saodat
            mustas’id megardand. Umed ki, ba muktazoi «addollu alalxayri
            ka-foilixi» savo-bi in a’mol ba ro‘zgori bo ikboli navvobi xujasta
            moli podshoxy oid gardad va ba mayma-nati in saodat fatx, va nusrat
            yavman fa-yavman mutazoid oyad. Va ba’d az itmomi in niyat va
            takmili in amniyat farmoni olam muti’ sharaf nafoz yoft, ki dar
            mamoliki maxrusa (harasaxalloxu anil-ofot (314 a) val-muxofot)
            mutlakan hech ofarida murtakibi shurbi hamr nashavad va dar taxeili
            on nako‘shad va hamr nasozad va nafro‘shad va naharad va nadorad va
            nabarad va nayorad: «fajta-nibuxu laallakum tuflixun». Va shukran
            alo xrzixil-futux, va tasaddukan li kabuli tilkattavbatan-nasux,
            baxri baxshoishi podshoxy dar jo‘sh omada, amvoji karam ki, saba-bi
            obodonii olam va obro‘i bani odam ast, zoxir soxt va tamg‘oi jami’i
            mamolikro az musulmonon ki, hosili on az xadu xasr afzunast,
            bovujudi istimrori azminai salotini sobiq ba giriftani on chun az
            zavobiti shariati sayyidul-mursalin berun bud, barandoxta farmon
            sodir shudki, dar hech shaxr va balad va rozs, va guzar va mamarr va
            bandar tamg‘o nagirand va nasitonand va tag‘yir va tabdil ba kavoidi
            in xukm rox, nadixand: «Va man baddalaxu ba’da mo samiaxu fainnamo
            ismuxu alallazina yubaddilunax,». Sabili musta’minoni ziloli otifati
            pod-shoxy az turk va tojik va arab va ajam va xindy va forsy va
            raiyat va sipoxy va koffai umam va ommai tavoifi bani odam on ki,
            badin orifai muayyaada mustazxir va umedvor buda ba duoi davlati
            abad ittisol ishtig‘ol namoyand va az lavozimiin axkomi maimanat
            anjom dar nagu-zarand va inxirof navarzand. Meboyad ki bar xasabi
            farmon amal namuda ba takdim rasonand va chun ba tavki’i vakii
            ashrafi a’lo rasad e’timod namoyand. Kutiba biamril-oliy
            a’lalloxul-mutaoliy va xallada nafozaxu; fi 24 shaxri jumodiul
            av-val, (314 b) sana 933». Ushbu ayyomda o‘tgan vaqoyi’din nechukkim
            mazkur bo‘ldi, uluq-kichikta dag‘dag‘a va taraddud ko‘p edi. Hech
            kimdin mardona so‘z va dalirona ra’y eshitilmas edi. Hikoyat deguchi
            vuzaroning va viloyat teguchi umaroning na so‘zlari mardona edi, na
            tadbirlari, na o‘zlari sohib himmatona edi, na taqrirlari. Bu
            yurushta Xalifa yaxshilar bordi, zabt va istihkom bobida jid va
            ehtimomni taqsir qilmadi. Oxir elning mundoq bedillikdarini so‘rub
            va bu nav’ sustluqlarini ko‘rub, bir tadbir xotirimg‘a etti. Jami’
            beklarni va yigitlarni chorlab dedimkim: «Beklar va yigitlar! Harki
            omad ba jahon ahli fano xohad bud, Onki poyandavu boqist, Xudo xohad
            bud. Har kimki xayot majlisig‘a kiribtur, oqibat ajal paymonasidin
            ichgusidur va har kishikim, tiriklik manzilig‘a kelibtur, oxir dunyo
            g‘amxonasidin kechgusidur. Yomon ot bila tirilgandin, yaxshi ot bila
            o‘lgan yaxshiroq Ba nomi neko‘ gar bimiram ravost, Maro nom boyadki,
            tan margrost. Tengri taolo bu nav’ saodatni bizga nasib qilibtur va
            mundoq davlatni bizga qarib aylabtur. O‘lgan — shahid, o‘lturgan —
            g‘ozi. Barcha Tengrining kalomi (315 a) oti-la ont ichmak kerakkim,
            hech kim bu qitoldin yuz yondurur xayol qilmag‘ay, to badandin joni
            ayrilmag‘uncha, bu muhoraba va muqotaladin ayrilmag‘ay». Bek va
            navkar uluq-kichik borcha rag‘bat bila Mushafni ilikka olib, ushbu
            mazmun bila ahd va shart qildilar. Tavr tadbire edi, yovuqtin,
            yiroqtin do‘st, dushman ko‘rgali, eshitgali yaxshi bo‘ldi. Ushbu
            ayyomda to‘sh-to‘shdin sho‘r va fitna qoyim bo‘ldi. Husaynxon
            Nuhoniy Rapriyni kelib oldi. Qutbxonning kishisi Chandvarni oldi.
            Rustamxon degan bir mardak Miyoni duobdag‘i tarkashbandlarni
            yig‘ushturub, kelib Ko‘yilni olib, Kichik Alini band qildi. Sanbalni
            Zohid tashlab chiqti. Qanno‘jni Sulton Muhammad do‘ldoy qo‘yub
            keldi. Gvaliyarni gvaliyarliq kofirlar kelib, muxrsara kildi.
            Olamxonnikim, Gvaliyarg‘a ko‘mak yiborilib edi, Gvaliyarg‘a bormay,
            o‘z viloyatig‘a bordi. Har kun har taraftin bir noxush xabar kelur
            edi. Cherikdin ba’zi hindustoniylar qocha kirishtilar: Haybatxon
            Karkandoz qochib, Sanbalg‘a bordi. Hasanxon Barival qochib, kofirg‘a
            kirdi. Bularg‘a parvo qilmay, olimizg‘a-o‘q mutavajjih bo‘lduk.
            Arobalar va g‘altaklik sepoyalar, bu asbob va olotkim tayyor bo‘ldi,
            seshanba kuni, (315 b) jumodiuloxir oyining to‘qquzida, navro‘z kuni
            ko‘chtuk. Burong‘or, javong‘or, g‘ul yasol yasab, olimizda
            arobalarni va g‘altaklik sepoyalarni yurutub, bularning keyinida
            Ustod Aliqulini jami’ tufangandozlari bila ta’yin qilildikim, yayoq,
            arobaning keynidin ayrilmay, yasol bila yurugaylar. Yasollar
            erlik-eriga kelgandin so‘ng, jami’ yasollarg‘a ildam qatrab etib,
            burong‘or, javong‘or, g‘uldag‘i beklar va yigitlar va sipohiylarg‘a
            ko‘ngullar berib, har qaysi bo‘lakning qaysi erda turushini, ne
            yo‘sunluq yurushini muqarrar va muayyan qilib ushbu tartib va nasaq
            bila bir kuro‘hcha yo‘l kelib tushtuk. Kofir kishisi ham xabardor
            bo‘lub, o‘trudin bo‘lak-bo‘lak yasab keldilar. Aroba va xandaq bila
            o‘rdu tushgandin so‘ng, o‘rduni va o‘rdu o‘trusini mazbut va
            mustahkam qilildi. Chun bu kun urush xayoli yo‘q edi, oz-og‘loq
            yigit-yalang ilgari chiqib, g‘anim kishisi bila ilik olishib,
            shugunlashtilar. Bir necha kofirni olib, boshini kesib kelturdilar.
            Malik Qosim ham bir necha bosh kesib kelturdi. Malik Qosim yaxshi
            bordi. Ushmuncha bila cherik elining ko‘ngli xeyli qo‘pti, quvondi.
            Elga o‘zgacha tahniyat paydo bo‘ldi. Tonglasi beklar ko‘chub,
            urushur xayolimiz bor edikim, Xalifa va ba’zi davlatxohlar arzg‘a
            etkurdilarkim, chun (316 a) muqarrar bo‘lg‘on yurt yovuqtur, ani
            xandaqlab, mazbut qilib-o‘q ko‘chulsa, davlatqa munosibtur. Xandaq
            maslahati uchun Xalifa otlanib, xandaq erlarini beldorlarg‘a ta’yin
            qilib, muhassillar muqarrar qilib keldi. Shanba kuni, jumodiul-ohar
            oyining o‘n uchida arobalarni olimizg‘a tortturub, burong‘or,
            javong‘or, g‘ul yasol bila bir kuro‘hqa yovuq yo‘l kelib, muqarrar
            bo‘lg‘on yurtka tushuldi. Ba’zi chodirlar tiqilib, ba’zi tikilmokda
            erdikim, xabar kelturdilarkim, yog‘iyning yasoli paydo bo‘ldi.
            Filhol otlanib, farmon bo‘ldukim, burong‘or burong‘org‘a, javong‘or
            javong‘org‘a, erlik eriga borib arobalar bila yasollarni mazbut va
            murattab qilg‘aylar. Chun bu «Fathnoma»din islom cherikining
            kayfiyati va kuffor xaylining kamiyyati, sufuf va yasolning
            turushlari va ahli islom va ahli kufrning urushlari mushaxxas va
            ma’lum bo‘lur, ul jihattin beziyoda va nuqson o‘shul «Fathnoma»kim,
            Shayx Zayn insho qilib edi sabt bo‘ldi. Farmoni Zaxiriddin Muhammad
            Bobur G‘ozi* (Bu farmonning qisqartirilgan tarjimasi kitobning
            oxiriga ilova qilindi.) Alhamdu lillohil-lazi saddaqa va’dahu va
            nasara abdahu va a’izza jandahu va hazamal-ahzoba vahdaxu va
            loshay’a, ba’dahu yo man rafaa daoimal-islomi binasri
            avliyoihir-roshidina va vazaa qavoimal-asnomi biqahri
            a’doihil-moridina (316 b) faqutia dobirul-qavmil-lazina zalamu
            valhamdu lillohi rabbil-olamina va sallallohu alo hayri xalqihi
            Muhammadin Sayyidil-g‘uzzoti val-mujohidina va alo olihi va
            ashobixil-xudoti ilo yavmiddin. Tavoturi nuamoi subhony boisi va
            takosuri shukr va sanoi yazdony murisi tavoturi nuamio subhony. Bar
            har ne’mat shukre murattabast va har shukrero ne’mate az uqbi; adoyi
            lavozimi shukr az qudrati bashar mutajovizast va ahli iqtidor az
            istifoi marosimi on ojiz. Alalxusus shukre ki dar muqobili ne’mate
            lozim oyad ki, na dar dunyo davlate az on azimtar boshad va na dar
            uqbo saodate az on jasimtar namoyad. Va in ma’ni juz nusrat bar
            aqviyoi kuffor va istilo bar ag‘niyoi fujjor ki: «uvloka
            humulka-faratul-fajara» dar bayoni amsoli eshon nozilast, naxohad
            bud va dar nazari basirati arbobi albob ahyoan az on saodate naxohad
            namud. Alminnatu lilloh ki on saodati uzmo va mavhibati kubroki,
            minal-mahdi ilo hozal-ahd matlubi asly va maqsudi haqiqy zamiri xayr
            andesh va ra’yi savobkesh bud, dar in ayyomi xujasta farjom az
            makmani avotifi xazrati maliki allom ro‘y namud. Fattohi beminnat va
            fayyozi beillat mujaddidan ba miftohi fathi abvobi fayz bar chehrai
            omoli navvobi nusrat maoli mo kushud. Asomii nomy afvoji boibti-hoji
            mo dar daftari g‘uzzoti kiromy sabt gardid va livoi islom bo imdodi
            (317 a) lashkariyoni zafaranjomi mo ba avji rif’at va irtiqo rasid.
            Kayfiyati suduri in sradat va zuhuri in davlat onki chun ashi’ayi
            suyufi sipohiri islompanohi mo mamoliki Hindro ba lamaoti anvori
            fath va zafar munavvar soxt. Chunonchi dar fathnomahri sobiq samti
            tahrir yofta bud, ayodii tavfiq royoti zafaroyoti moro dar mamoliki
            Dehli va Agra va Jo‘npur va Harid va Bihar va g‘ayri zolika bar
            afroxt. Aksar tavoifi aknom az ashobi kufr va arbobi islom itoat va
            inqiyodi navvobii farxundafarjomi moro ixtiyor namuda tariqi
            ubudiyatro ba qadami sidq va ixlos paymudand. Ammo Raana Sangaa
            kofirki dar savobiki ayyom dami itoati navvobii xujastaanjomi mo
            mezad. Aknun ba mazmuni: «abo va istakbara va kona minal-kofirin»
            amal namuda shayton sifat sarkashida qoidi lashkari darvon va
            sarxayli sipohi maxjuron gashta, boisi ijtimoi tavoif gardid ki,
            ba’ze tavqi la’nati zunnor dar gardan doshtand va barxe xori mehnati
            irtidod dar doman va istiloli on kofiri lain «hazalahu fi yavmiddin»
            dar viloyati Hind ba martaba budki, pesh az tului oftobi davlati
            podshohy va qabl az sutui nayyiri xilofati shahanshohy boonki
            raajaxr va royoni buzurgnixrdki, dar in mukrta-la itoati farmonash
            namudand va hokimon va (317 b) peshvoyoni muttasif ba irtidod ki dar
            in muhoraba dar inonash budand, buzurgii xudro manzur doshta dar
            hech qitole mutobaat, bal muvoffaqati vay nakardaand, va dar hech
            musofarat tariqi musohabat va murofaqati o‘ nasupurdaand. Tamomi
            salotini rafii in xittai vase’, chun sultoni Dehli va sultoni
            Gujarat va sultoni Mandu va g‘ayrixim az muqovamati on badsiyar
            bemuvofakati kuffori digar ojiz budaand, ba latoiful-xiyal ba o‘
            mudoro va muvoso menamudand. Livoi kufr dar qorib duvist shahr az
            bilodi islom afrohta bud va tahribi masojid va maobid namuda, ayol
            va atfoli mo‘minoni on buldon va amsorro asir soxta va quvvati vay
            az qarori voqe’ ba joe rasidaki, nazar ba qoidai mustamirrai hindki,
            yak lak viloyatro sad suvor va kureriro dah hazor suvor e’tibor
            mekunand, bilodi musahharai on sarhayli kafara ba dah ko‘ro‘r rasida
            ki joi yak lak suvor boshad. Dar in ayyom base az kuffori nomyki
            hargiz dar hech ma’rakai yake az islom imdodash nanamudaand, binobar
            adovati asokiri islomy bar lashkari shaqovatasari vay afzudand.
            Chunonchi dah xrkimi baistiqlol ki, xdr yak chun dud da’vii sarkashi
            menamudand va dar kutri az aktor qoidi jam’i az kufor budand,
            monandi ag‘lol va salosil, badon kofiri fojir muttasil gashtand va
            on (318 a) asharai kafara ki, bar naqizi asharai mubashshara, livoi
            shaqovat fazoi «fabashshirhum bi azobin alim» meafroshtand, tavobi’
            va asokiri bis’yor va parganoti vasiul-aqtor doshtand. Chunonchi:
            Salohiddin si xazor suvor va Mediniy Rav duvozdah suvor viloyat
            dosht va Raval Uday Sing Bagariy duvozdah xazor suvor, va Hasanxoni
            Mevatiy duvozdah hazor suvor, Barmal Idriy chahor hazor va Nripat
            Hara haft hazor va Satraviy Keychiy shash hazor va Dharam Dev chahor
            hazor, Birsing Dev chahor hazor va Mahmudxon valadi Sulton Sekandar
            agarchi viloyat va pargana nadosht, ammo dah hazor suvor taxminan
            baumedvorii sardory jam’ karda budki, majmui jam’iyati on mahjuroni
            vodii salomat va amniyat nazar ba qoidai mustamirra pargana va
            viloyati Hind du laku yak hazor boshad. Alqissa, on kofiri mag‘ruri
            botin ko‘r, zohiri dilhoi boqasovati kuffori siyoh ruzgorro
            «Kazulmotin ba’zuho favqa ba’z» bo yakdigar muvofiq sohta, dar
            maqomi muxolafat va muhorabai ahli islom va hadmi asosi shariati
            sayyidul-anom alayxis-salotu vassalom daromad va mujohidoni asokiri
            podshoh monandi qazoi ilohy bar sari on dajjol a’var omada qaziyai
            «Izo joal-qazou amiyalbasar»ro manzuri nazari basirati ashobi sirat
            gardonidand, va karimai «Man johada (318 b) fa innamo yujohidu
            linafsih»¬ro malhuz doshta hukmi vojibul-iz’oni «johidul-kuffora
            val-munofiqin»ro ba imzo rasonidand. Ro‘zi shanba, sezdahumi shahri
            jumodiussony sana 933 q «borakalloxu fi sabtikum» nishoni muboraki
            on ro‘zast, dar navohii mavzii Kanvaha az muzofoti Bayana havoli
            ko‘heki du kuro‘hi a’doi din bud mazribi xiyomi nusratan-jomi
            lashkari islom gardid, chun kavkaba va dabdabai mavkibi islomy
            bago‘shi a’doi din va kofirini lain rasid, muxolifoni millati
            Muhammadyki, monandi «ashobi fil» dar pai inhidomi ka’bai ahli islom
            budand, filoni ko‘hpaykari ifrit manzarro i’tizodi xud soxtand va
            hama muttafiq va yakdil gashta lashkari shaqovat asari xudro favjho
            mepardoxtand: Ba on filho hinduvoni zalil, Shuda garra monandi
            «ashobi fil», Chu shomi ajal jumla makruhu shum, Siyahtar zi shab,
            beshtpar az nujum. Hama hamchu otpash, valekin chu dud, Kashida sar
            az kin ba charxi kabud. Chu mo‘r omadand az yaminu yasor, Suvoru
            piyoda hazoron-hazor. Va ba azmi muqotala va korzor mutavajjihi
            o‘rdui nusratshior shudand, g‘uzzoti asokiri islomy ki, ashjori
            riyozi shujoatand, sanavbar sifat safho kashidand va (319 a) no‘gi
            xo‘di sanavbary hayoti oftob shio’ro chun kulubi «mujohidini filloh»
            ba avji irtifo’ rasonidand, safe chun saddi Iskandari ohanfom va
            binohe monandi tariqi shariati payg‘ambary baistiqomat va istihkom;
            matini quvvati matonatash «kaannahum bunyonun marsus» va faloh va
            firuze ba muqtazoi «uloika alo hudan min rabbihim va uloika
            humul-muflihun» bo aholii on sifati maxsus. Q i t ‘ a: Dar on raxna
            ne az tibou vahim, Chu ra’i shahanshohu dini qavim Alamhoi o‘ farshi
            farsho hama, Alifhoi «inno fatpahno» hama. Va rioyati xazmro manzur
            doshta batariki g‘uzzoti Rum jihati panohi tufakchiyon va
            ra’dandozonki, dar peshi sipoh budand, safe az aroba tartib namuda
            bo yakdigar ba zanjir ittisol doda shud. Alqissa, juyushi islom
            chunon intizom va istihkome padid ovard ki, aqli pir va charxi asir
            mudabbir va murattibashro ofarin kard. Dar in tartib va istihkom va
            tashyid va intizom muqarrabul-hazrati sultony
            i’timodud-davlatul-hoqony Nizomuddin Ali Xalifadod sa’y va ijtihod
            va hama tadbirotash muvofiqi takdir va jumla sardorixr va
            korguzorihri o‘ pisandidai ra’i munir aftod. Maqarri izzati podshohi
            dar g‘ul muqarrar gasht va (319 b) bar dasti rosti g‘ul birodari
            aazzi arshadi arjumandi saodat yor almuxtassu
            biavotifil-malikil-mustaon Chin Temur Sulton va farzandi aazzi
            arshadi manzuri-anzori hazrati iloh Sulaymonshoh va janobi xidoyat
            maobi viloyatintisob Xoja Kamoliddin Do‘st Xovand va
            mu’tamaddus-saltanatul-aliya mu’ta-manul-ataba-tussaniya mukdrrabi
            xos va zubdai asxrbi ixtisos Kamoliddin Yunus Ali va umdatul-xavos
            komilul-ixlos Jaloliddin Shoh Mansur barlos va umdatul-xavos zubdai
            ashobi ixtisos Nizomiddin Darvesh Muhammad sorbon va umdatul-xavos
            sodiqul-ixlos Shihobiddin Abdullo kitobdor va Nizomiddin Do‘st
            eshikoqo dar mahalli xud qaror giriftand. Va bar dasti chapi g‘ul
            saltanatmaob, xilofa-tintisob, almuxtassu
            biavotifil-malikil-musta-on Sulton Alovuddin Olamxon binni Sulton
            Bahhlul Lo‘diy va muqarrabil-xdzratis-sultoniy almushoru ilayx, va
            dastur a’zamis-sudur baynal-anom malozil-jumhur va muaiiidil-islom
            Shayx Zayni Xavofi va umdatul-xavos ko-milul-ixlos Kamoliddin Muhib
            Ali valadi muqarrabi hazrati sultoniy mushorun ilayh va
            umdatul-xavos Nizomiddin Turdibek birodari Ko‘ch Ahmadi marxum (320
            a) va umdatul-aozim a’yoni xoni a’zam Oroyishxon valadi Ko‘chbeki
            marhumi mazkur va Sherafgan va dasturi a’ozimi vuzaro baynal-umam
            Xoja Kamoliddin Husayn va jamoyi devoniyoni izom har yak dar mavzie
            muqarrar istodand. Va dar barong‘or farzandi aazzi arshadi arjumandi
            saodat eri komgor manzuri anzori inoeti hazrati ofaridgor axtari
            burji saltanat va komgori mehri sipehri xilofat va shaxriyori
            al-mamduh bilisonilabd valhur muizzis-saltanat val-xilofat Muhammad
            Humoyun Bahodur mutamakkin gashta; bar yamini saodatqarin al’aziz
            farzandi janobi saltanatmaob almuxtassu biavotifil-malikid-dayyon
            Qosim Husayn Sulton va umdatul-xavos Nizomiddin Ahmad Yusuf
            o‘g‘loqchi va mu’tamaddul-mulk komilul-ixlos Jaloliddin Hindubek
            qavchin va mu’tamadul-mulk sodiqul-ixlos Jaloliddin Xisrav
            ko‘kaldosh va mu’tamadul-mulk Qivombek Urdushoh va umdatul-xavos
            komilul-aqida val ixlos Vali xozin Qorako‘zi va umdatul-xavos
            Nizomiddin Pirquli Siystoni va umdatul-vuzaro baynal-umam Xoja
            Kamoliddin Pahlavon Badaxshiy va mu’tamadul-xavos Nizomiddin
            Abdushshukur va umdatul-a’yon Sulaymon oqo elchiyi Iroq va Husayn
            oqo elchiyi Iroq va Husayn oqo elchiyi (320 b) Siyston mukarrar
            gashta; bar yasori zafardisori farzandi komgori mushorun ilayh
            olijanob sayodatmaob murtazaviy intisob Mirhama va umdatul-xavos
            komilul-ixtisos Shamsiddin Muhammadiy ko‘kaldosh va Nizomiddin
            Xojagi Asad xondor tay’in yoftand. Va dar barong‘or, az umaroi Xind
            umdatul-mulk xonixonon Dilovarxon va umdatul-a’yon Malikdod Karaniy
            va umdatul-a’yon shayxul mashoyix Shayx Guran — har yak dar makrme
            ki, farmon shuda bud istodand. Va dar javong‘ori asokiri islomshior
            olijoh naqobatpanoh rif’atdastgoh iftixori oli tohr va yosin,
            kudvayi avlodi Sayyidul-mursalin Sayyid Mahdiy Xoja va birodari
            aazzi arshadi komgor manzuri anzori inoyoti xdzrati ofaridgor
            Muhammad Sulton mirzo va saltanat maob xilofat intisob almuxtassu
            biavotifil malikil-mustaon Odil Sulton binni Mahdiy Sulton va
            mu’tama-dul-mulk komilul-ixlos Muizzidin Abdulaziz miroxo‘r va
            mu’tamadul-mulk Shamsiddin Muhammad Ali jang-jang va umdatul-xavos
            komi-lul-ixlos Jaloliddin Qutluqqadam qaravul va umdatul-xavos
            komilul-ixlos Jaloliddin Shoh Husayn Yorakiyi mo‘g‘uli g‘onchi va
            Nizomiddin Jon Muhammadbek atka saf kashidand. Va dar in jonib az
            umaroi Hind natijatus-salotin Kamolxon va (321 a) Jalolxon, avlodi
            Sulton Alovuddini mazkur va umdatul-a’yon Alixoni SHayhzodai
            Farmuliy va umdatul-a’yon Nizomxoni Bayana ta’yin shuda budand. Va
            jihoti to‘lg‘ama mu’tamadul-xavos komilul-ixlos Turdika va Malik
            Qosim birodari Bobo Qashqa bo jam’i az firqai mo‘g‘ul — dar jonibi
            burong‘or; mu’tamadul-xavos sodiqul-ix-los Mo‘min atka va
            mu’tamadul-xavos Rustam turkman boshlig‘ bojamoati az tobinoni xossa
            — dar tarafi javong‘or nomzad shudand va umdatul-xavos komilul-ixlos
            zubdayi ashobi ixtisos Nizomiddin Sulton Muhammad baxshi a’yon va
            arkoni g‘uzzoti islomro dar mavzu’ va mahol muqarrari eshon doshta,
            xud ba istimoi ahkomi mo mustaid bud va tavochiyon va yasovulonro ba
            atrof va javonib irsol megardonid va ahkomi mutoai moro dar zabt va
            rabti sipoh va sipohy ba salotini izom va umaroi kirom va soiri
            g‘uzzoti zavil-ihtirom merasonid va chun arkoni lashkar krim gashta,
            har kas ba joi xud shitoft, farmoni vojibul-iz’oni lozimul-imtisol
            sharaf isdor yoftki, hech kas behukm az maxrli xud harakat nanamoyad
            va beruxsat dast ba muhoraba nakushoyad va az ro‘zi mazkur pose
            guzashta bud ki, fariqayni mutaqobilayn mutaqoribi yakdigar gashta,
            bun’yodi muqotala va korzor shud. Qalbayni askarayn (321 b) monandi
            nur va zulmat dar barobari yakdigar istoda dar burong‘or va
            javong‘or chunon azim qitole voqe’ shudki, zalzala dar zamin va
            valvala dar sipehri barin aftod. Javong‘ori kuffori shaqovatosor ba
            jonibi burong‘ori maymanatdisori asokiri islomshior mutavajjih
            gashta bar sari Xisrav ko‘kaldosh va Malik Qosim barodari Bobo
            Qashqa hamla ovardand. Barodari aazzi arshad Chin Temur Sulton
            hasbul — farmuda ba ko‘maki eshon rafta mardona qitole og‘oz nihod
            va kufforro az jo bardoshta qorib ba akbi qalbi eshon rasonid va
            juldu ba nomi on aziz birodar shud va nodirul— asry Mustafo Rumy az
            g‘uli farzandi aazzi komgor manzuri nazari anzori inoyoti hazrati
            ofaridgor almuxtassu biavotifil-malikillazi yanho va ya’mur Muhammad
            Humoyun Bahodur arobahoro pesh ovarda sufufi sipohi kufforro ba
            tufak va zarbzan mondndi kulubashon munkasir gardonid va dar ayni
            muxrraba birodari aazzi arshad Qosim Husayn Sulton va umdatul-xavos
            Nizomiddin Ahmad Yusuf, Qivombek farmon yofta ba imdodi eshon
            shitoftand va chun zamon-zamon afvoji kuffor mutaokib va mutavotir
            ba imdodi mardumi xud meomadand. Mo niz mu’tamadul-mulk Jaloliddin
            Hindubekro va az akibi o‘ umdatul-xavos Muhammadiy ko‘kaldosh va
            Xojagi , Asadi Jondor va ba’dazon (322 a)
            mu’tamadus-saltanatul-aliya mu’tamadul-atabatus-saniya muqarrabi xos
            Kamoliddin Yunus Ali va umdatul-xavos komilul-ixlos Jaloliddin Shoh
            Mansur barlos va umdatul-xavos Shihobiddin Abdullo kitobdor va az
            pai eshon umdatul-xavos Do‘st eshik oqo va Shamsiddin Muhammad Xalil
            axtabegiro ba ko‘mak firistodem. Va barong‘ori kafara ba karrot va
            marrot hamlaxr bar jonibi javong‘ori lashkari islom ovardand va
            xudro ba g‘uzzoti zunnajot rasoni-dand va har navbat g‘oziyoni izom
            ba’zero ba zahmi sihomi zafarfarjom ba dorulbavori yas-lavnahr
            fabi’sal-qaror firistoda, barhero bar gardonidand, va
            mu’tamadul-xavos Mo‘min atka va Rustam turkman bajonibi akbi sipohiy
            zul-matdastgoxi kuffori shaqovat panox, tavajjux, namudand va
            mu’tamadul-xavos sodiqul-ixlos Xoja Mahmud Ali atka boshlig‘i
            navkaron, mukarrabul-hazratus sultoniy e’timodud-davlatul-xoqoniy
            Nizomuddin Ali Xalifaro ba ko‘maki mushorun ilayx, firistodem va
            birodari aazzi arshad Muhammad Sulton mirzo va saltanatmaob Odil
            Sulton va mu’tamaddul-mulk Muizzidin Abdulaliz miroxo‘r va
            Jaloliddin Qutluqqadam qaravul va Shamsiddin Muhammad Ali jang-jang
            va umdatul-xavos Shoh Husayni Yorakiy mo‘g‘uli g‘onchi dast ba
            muhoraba kushoda poy mahkam kardand va dasturi aozimul-vuzaro
            baynal-umam Xoja Kamoliddin Husaynro ba jamoai devoniyon (322 b) ba
            ko‘maki eshon firistodem. Hamai ahli jihod dar rioyati jid va
            ijtihod rog‘ibi muqotala omada karimai «kul xal tarabbasuna bino
            illo ihdal-husnayn» ro manzuri nazar doshtand va azimati jonfishoni
            karda livoi jonsitony afroshtand. Va chun muhoraba va muqotala der
            kashid va ba tatvil anjomid, farmoni vojibul-iz’on ba nofiz rasid
            ki, az tobinoni xossayi podshohi juvononi jangi va hizabroni beshai
            yakrangi dar pasi aroba monandi sher dar zanjir budand, az rost va
            chapi g‘ul berun oyand va joi tufakchiyonro dar miyon guzorand va az
            har du jonib korzor namoyand. Az pasi aroba monandi tului taliai
            subxi sodiq az tutuqi ufuq berun toxtand va xuni shafaqguni kuffori
            nomaymunro dar ma’rakai maydoni ki, naziri sipehri gardon bud, rexta
            bis’yori az sarhoi sarkashonro sitora sifat az falaki vujud mahv
            soxtand na nodirul-asr ustod Aliquli ki, bo tavobii xud dar peshi
            g‘ul istoda bud, mardonagixr karda va sanghoi azimul-qadr ki, chun
            dar pallai mizoni a’molash nihand sohibash «Faammo man sakulat
            mavozinuxu faxuva fi ishatir-roziya» nom barorad va agar bar ko‘hi
            rosix va jabali shomih andozand «kalihnilmanfush» az po dar orad, ba
            jonibi hisori ohandisori safi kufforro andoxt va baandoxtani sang va
            zarbzan va tufak bisyori az abniyai ajsomi kufforro munhadim soxt.
            Tufakandozoni (323 a) g‘uli podshohi xasabul farmon az aroba ba
            miyoni ma’raka omada har yaki az eshon bis’yori az kufforro zaxri
            mamot chashonidand va piyoda dar mahalli muhotarai azim daromada,
            nomi xudro dar miyoni sheroni besha va daleroni ma’rakai juvonmardi
            zohir gardonidand. Va muqorini in holat farmoni hazrati xoqoni ba
            pesh rondani arobahoi g‘ul ba nafoz rasid va nafsi nafisi podshohi
            fath va davlat az yamin, iqbol va nusrat az yasor, ba jonibi sipohiy
            kuffor mutaharrik gardid va az atrof va javonib asokiri zafar
            manoqib in ma’niro mushohada namuda tamomi bahri zahhori lashkari
            nusrat shior tamavvuji azim barovard va shujoati hamai naxangoni on
            bahoro az quvvat ba fe’l darovard va zilomi g‘ubori g‘imom kirdor
            chun sahobi muzlim dar tamomii ma’raka mutarokim gasht va bariki
            lamaoti suyuf dar on al lamaoni barq darguzasht, tahayyuji gard ro‘i
            xurshidro chun pushti oina az nur ori kard, zorib bamazrub, g‘olib
            bamag‘lub omexta samti imtiyoz az nazar mutavori shud. Sohiri zamona
            chunon shabe dar nazar ovardki, sayyora daron g‘ayri tir nabud va
            kavokibi savobitash juz mavoqibi sobitul aqdom namenamud: Furo‘
            raftu bar raft ro‘zi nabard, Nami xun ba mohiyu bar moh gard, (323
            b) Zi summi suturon dar on pahn dasht, Zamin shash shudu osmon gasht
            hasht. Mujohidoni g‘oziki dar ayni sarandozi va jonbozi budand, az
            hotifi g‘aybi navidi: «va lo tahinu va lo tahzanu va antum a’lavna»
            meshunidand va az munhii lorayby mujdai «Nasrun minallohi va fatxun
            qarib va bashshiril — muminin» istimo’ menamudand. Chunon ba shavq
            muhoraba mekardand ki az kudsiyoni Malayi a’lo nidoi taxrin badshon
            merasid va maloiki muqarrab parvona sifat bar girdi sari eshon
            megardid. Va mobaynas-salotayn noirai kitol chunon ishtiol yoft ki,
            mashoili on alam bar aflok meafrosht va maymana va maysarai lashkari
            islom maysara va maymanai kuffori nofarjomro bo kalbashon dar yak
            mahal mujtami’ gardonid. Chun osori g‘olibiyati mujohidoni nomi va
            irtifoi livoi islomy zohir shudan girift, soate on kuffori lain va
            on ashrori bedin dar holi xud mutaxayyir mondand va oxir dilho az
            jon barkanda bar jonibi rost va chapi g‘ul hamla ovardand va dar
            jonibi chap beshtar hujum karda xudro nazdik rasonidand, ammo
            g‘uzzoti shujoat dar zamini sanai har yak nishondand va hamaro chun
            baxti siyohi eshon bargardonidand. Qarini in hol nasoimi nusrat va
            iqbol bar chamani davlati navvobii xujasta maolii mo varzid (324 a)
            va mujdai «Inno fatahno laka fathan mubiynan» rasonidand, shohidi
            fath ki jamoli olamoroyash ba turrai «yassurakallohu nasran azizan»
            muzayyan gashta saodati iqbolki, dar sitri ixfo bud, yori namuda
            qarini hol gardid. Hinduvoni botil holi xudro mushkil donista «kal
            ixnil-manfush» mutafarriq shundand va: «kal-faroshil-mabsus»
            mutaloshi gashtand, bis’yore kushta gashta dar ma’raka aftodand va
            qasire az sari xud darguzashta sar dar biyoboni ovoragi nihodand va
            tu’mai zog‘u zag‘an gardidand va az kushta pushtaho afroxta shud va
            az sarho manoraho pardoxta gardid. Hasanxoni Mevaty ba zarbi tufak
            dar silki amvot daromada va hamchunin beshtari az on sarkashoni
            zalolat nishonroki, saromadoni qavm budand, tir va tufak rasida
            ro‘zi hayot saromad. Az jumla Raval Uday Sing Bagariy ki, volii
            viloyati Udaypur buda va duvozdah hazor suvor doshta va Raay
            Chandarban Chavhan ki, chahor hazor suvor doshta va Bupat Rav valadi
            Salohiddini mazkur ki, hokimi xittai Chandery buda, shash hazor
            suvor doshta va Manikchand Chavhan va Dilpat raayki sohibi chahor
            hazor suvor buda va Gangu va Karamsing va Dan-ursyki, si hazor suvor
            doshta va cham’i digar ki har yake az eshon (324 b) buzurg guruhi va
            sardori qotibai zi shavkat va shukuhi budand, roxi do‘zax paymudand
            va az in dori vahal badarki asfal intiqol namudand, rohi dorulharb
            az zaxmiyoni dar roh murda monandi jahannam pur shud va darkul-asfal
            az munofiqon jon ba moli-ki do‘zax supurda mamlu gardid. Az asokiri
            islomy har kas ba har jonibki shitofi dar har gomi xud gomero kushta
            yofti va o‘rdui nomy az akbi munxazimon har chand ko‘ch namudi hech
            qadame az farsudai muhtasham xoli nayofti. Hama Hinduvon gashta zoru
            zalil, Ba sangi tufak qamchu ashobu fil, Zi tanho base ko‘hho shud
            ayon, Ba har ko‘h az on chashmai xun ravon, Zi saxmi sihomi safi
            purshukuh, Guzoron gurezon ba har dashtu ko‘h. Va-lav alo adborihim
            nufuran va kona am-rullohi qadaran maqduran. Fa
            nahmadullohas-samiul-alim. Va man-nasru illo man
            indallo-xil-azizil-hakim. Tahriran fi bistu panjumi shahri
            jumodiu-lohar sana 933. Bu fathdin so‘ngra «tug‘ro»da «g‘ozi»
            bitildi. Fathnomada tug‘roning ostida bu ruboiyni bitidim; Islom
            uchun ovorai yozi bo‘ldum, Kufforu hunud harbsozi bo‘ldum, Jazm
            aylab erdim o‘zni shahid o‘lmoqqa, (325 a) Al-minnatu lillahki, hozi
            bo‘ldum. SHayx Zayn bu fathqa «Fathi podshohi islom» lafzini tarix
            topib edi. Kobuldin ke¬lur kishilardin Mir Gisu ham ushbu lafzni
            tarix topib, ruboiy aytib yiborib edi, — tavorud voqi’ bo‘lubtur.
            Ham Shayx Zayn va ham Mir Gisuning ruboiylaridin topqonlari
            yaxshiroq uchun o‘shul alfozni-o‘q kelturuldi. Yana bir qatla
            Dipalpurning fathida Shayx Zayn «vas’ati shahri rabiul avval»ni
            ta’rix topib edi. Mir Gisu xdm ushbu lafzni topib edi. Yog‘iyni
            bosib tushura-tushura tebraduk. Kofirning doirasi bizning o‘rdudin
            ikki kuro‘h bo‘lg‘ay edi, o‘rdusig‘a etib, Muhammadiy va Abdulaziz
            va Alixon va ba’zilarni kofir keynig‘a quvg‘unchi yiborildi. Bir
            nima kohilliq bo‘ldi. Kishi umidiga qo‘ymay, o‘zum-o‘q bormoq kerak
            edim. Bir kuro‘hcha kuffor doirasidin o‘tub erdim. Kun kech bo‘lg‘on
            jihatidin yonib, namozi xuftanda o‘rdug‘a kelildi. Muhammad Sharif
            munajjimkim, ne nav’ shumnafaslar surub edi, filhol muborakbodg‘a
            keldi. G‘alaba so‘kub, ichimni xoli kildim. Agarchi kofirvash va
            shumnafas va o‘ziga asru mag‘rur va bisyor sard kishi edi, chun
            qadim xizmati bor edi, bir lak in’om qilib, ruxsat berdimkim, (325
            b) mening qalamravimda turmag‘ay. Tonglasi o‘shul yurtta turuldi.
            Muhammad Ali jang-jangni va Shayx Huranni va Abdulmalik qo‘rchini
            qalin favj bila Ilyosxonning ustiga yiborildikim, Miyoni duobda
            huruj qilib, Ko‘yilni olib, Kichik Alini band qilib edi. Bular etgan
            bila urusha olmas, buzulub har taraf parishon bo‘lurlar. Men Agra
            kelgandin bir necha kundin so‘ng tutub kelturdilar, tiriklay
            terisini so‘ydurdum. Ko‘hbachchakim, o‘rduning olida edikim, urush
            ushbu Ko‘hbachchaning olida voqi’ bo‘ldi, kufforning boshidin ushbu
            Ko‘hbachchaning ustida kalla manora farmon bo‘ldikim, qo‘porg‘aylar.
            Bu yurttin ikki ko‘chub, Bayana borildi. Bayanag‘acha, balki Alvar
            va Mevatqacha ahli kuffor va ahli irtidodning jiyfasi benihoyat
            yotib edi. Men borib, Bayanani sayr qildim. Urdug‘a kelib, turk va
            hind umarosini charlab, bu kofirning viloyatining ustiga yururni
            mashvarat qilildi. Yo‘lda suyining ozi va issig‘ining ko‘pi
            jihatidin ul yurush mavquf bo‘ldi. Mevat viloyate voqi’ bo‘lubtur,
            Dehlining yovug‘ida, taqriban uch-to‘rt karo‘rcha jam’i bor.
            Hasanxon Mevatiy ota-otasidan beri yuz-ikki yuz yilg‘a yaqin Mevatta
            istiqlol bila hukumat qila kelibturlar. Dehli salotinig‘a (326 a)
            nimqora itoate qilurlar ekondur. Hind salotini viloyatlari
            kengligidin yo fursatlarining torlig‘idin, yo Mevat viloyati
            ko‘histon jihatidin evrushmay, va viloyatning zabtining payig‘a
            tushmay, ushmuncha itoat bila alarg‘a-o‘q musallam tutubturlar. Biz
            ham Hind fathidin so‘ng salotini sobiq dasturi bila Hasanxong‘a
            rioyatni mar’iy tuttuk. Bu haqnoshunos kofirvash, mulhid bizning
            lutf va inoyatimizni ko‘zga ilmay, tarbiyat va rioyatimizni shukrin
            qilmay, barcha fitnalarg‘a ul muhrik va jam’i yomonliqlarg‘a ul bois
            edi, nechukkim, mazkur bo‘ldi. Chun ul yurush mavkuf bo‘ldi, Mevat
            tasxirig‘a mutavajjih bo‘lduk. Ora to‘rt ko‘nub, Alvar
            qo‘rg‘oninikim, Mevatning hokimnishini bu edi, olti kuro‘hida Maanas
            suyining yoqasig‘a tushuldi. Hasanxondin burun, ota-otasi Tijarada
            o‘ltururlar ekondur. Men Hinduston g‘a evrushub, Paharxonni bosib,
            Laxo‘r Dipalpurni olg‘on yili mening taraddudimdin durandeshlik
            qilib, bu qo‘rg‘onning imoratig‘a mashg‘ul bo‘lg‘ondur. Hasanxonning
            Karamchand otliq mu’tabar kishisi o‘g‘li Agrada ekanda ham kelib
            edi, o‘g‘lining qoshidin Alvardin (326 b) kelib, amon tiladi.
            Abdurrahim shig‘ovulni anga qo‘shub, istimolat farmonlari bila
            yiborildi. Borib, Hasanxonning o‘g‘li Nohirxonni olib keldi. Yana
            inoyat maqomida bo‘lub, bir necha laklik pargana vajhig‘a berildi.
            Urushta Xisravni yaxshi ish qilibtur xayol qilib, vajhi va
            istiqomatini ellik lak qilib, Alvarni aytildi. Bedavlatlig‘idin noz
            qilib olmadi. So‘ngra xud ma’lum bo‘ldikim, ishni Chin Temur Sulton
            qilg‘on ekandur. Juldu Sulton otig‘a bo‘lub, Tijara shahrinikim,
            Mevatning poytaxtidur, inoyat qilib, istiqomatini ellik lak qilildi.
            Turdikag‘akim, Sangaa urushida o‘ng qo‘l to‘lg‘amasida edi,
            o‘zgalarga boqa yaxshi edi, vajhini o‘n besh lak qilib, Alvar
            qo‘rg‘onini inoyat qilildi. Alvar qo‘rg‘onining xazoyinini
            ichidagilari bila Humoyung‘a inoyat bo‘ldi. Ul yurttin chahorshanba
            kuni, rajab oyining g‘urrasida ko‘chub, Alvarning ikki kuro‘hisida
            kelduk. Men borib, Alvar qo‘rg‘onini sayr qildim. Ul kecha anda-o‘q
            bo‘ldum. Tonglasi o‘rdug‘a keldim. Kofir g‘azotidin burunroq,
            nechukkim mazkur bo‘ldi, ulug‘-kichikka ont berurda, bu ham mazkur
            bo‘lub edi (327 a) kim, bu fathdin so‘ngra taklife yo‘qtur. Har kim
            agar borur bo‘lsa, ruxsat berilgay. Humoyunning navkarlari aksar
            badaxshoniy va ul yuzluk ellar edi. Hargiz bir oychiliq, ikki
            oychiliq cherik tortqon emas edilar. Urushdin burun betoqatliqlari
            bor edi. Andoq va’da ham voqi’ bo‘ldikim, Kobul ham xoli edi. Bu
            jihattin ra’ylar munga qaror toptikim, Humoyung‘a Kobulg‘a ruxsat
            berilgay. So‘zni munga qo‘yub, to‘rt-besh kuro‘h, kelib, Maanas
            suyining yoqasig‘a tushuldi. Mahdiy Xojaning ham xeyli tashvishi bor
            edi, Kobulg‘a ruxsat berildi. Bayananing shiqdorlig‘in Do‘st eshik
            oqag‘a berildi. Burun chun Ita’vani Mahdiy Xojag‘a atalib edi.
            Qutbxonkim, Ita’vani tashlab, qochib chiqti, Mahdiy Xojaning
            o‘rnig‘a o‘g‘li Ja’far Xojani Ita’vag‘a yiborildi. Humoyung‘a ruxsat
            berur jihatdin ikki-uch kun bu yurtta turuldi. Ushbu yurttin Mo‘min
            Ali tavachini fathnoma bila Kobulg‘a yiborildi. Piro‘zpurning
            chashmasining va Kotlaning ulug‘ ko‘lining ta’rifini eshitib edim,
            ham Humoyunni uzata va ham bu erlarni sayr qila yakshanba kuni
            o‘rduni o‘shul erda qo‘yub, (327 b) o‘rdudin otlandim. Ul kuni
            Piro‘zpurni va chashmasini sayr qilib, ma’jun eyildi. Chashma suyi
            kelur darada tamom kaneyr gullari ochilibtur, xoli az safo emas,
            agarchi ta’rif qilg‘oncha emas. Ushbu daraning ichida har erdakim,
            suv kengrak bo‘lub edi, buyurdumkim, toshlarni tarosh qilib,
            dahi-dardah qilg‘aylar. Ul kecha o‘shul darada bo‘lub, tonglasi
            otlanib borib, Kotla ko‘lini sayr qildim, xdr yoni tog‘ning domanasi
            voqi’ bo‘lubtur. Maanas suyi bu ko‘lg‘a kirar emish, xeyli ulug‘
            ko‘l, bu yoqasidin ul yoqasini yaxshi ko‘runmaydur. Ko‘lning
            atrofida kichik kemaginalar xeyli bor. Atrofidag‘i kentlik el sho‘ru
            g‘avg‘oda bu kemalarga kirib o‘zlarini qutqorurlar emish. Biz
            etganda ham bir pora kishi kemaga kirib, ko‘lning ichiga bordilar.
            Ko‘lni sayr qilib, kelib Humoyunning o‘rdusig‘a tushuldi. Anda
            istirohat qilib, taom eb, mirzog‘a va beklariga xil’atlar kiydurub,
            namozi xuftanda Humoyunni vido’ qilib otlanib, yo‘lda bir erda
            uyuxlab, andin otlanib, tong otqonda Kuhriy parganasidin o‘tub, yana
            andake uyuxlab, o‘rdug‘akim, To‘‘dada tushub edi, kelildi. To‘dadin
            ko‘chub, Sunkaraga tushganda, Hasanxon (328 a) Mevatiyning o‘g‘li
            Nahirxonkim, Abdurrahimg‘a topshurulub edi, qochti. Mundin ora
            ko‘nub, Busa’var bila Chavsaning oralig‘idagi tog‘ning tumshug‘ida
            voqi’ bo‘lg‘on chashmag‘a tushub, shomiyonalar tikturub, ma’jun
            irtikob qilduk. Cherik mundin o‘tarda Turdibek Xoksor bu chashmani
            ta’rif qilib edi, kelib sari asbaki sayr qilib o‘tulub edi, tavr
            chashma voqi’ bo‘lubtur. Hindustondakim, oqar suv hargiz bo‘lmas,
            chashma xud ne tilar. Ahyonan chashma hamkim bor, erdin zax suyidek
            sizib chiqar. Ul erlarning chashmalaridek qaynab chiqmas. Bu
            chashmaning suyi yarim tegirmon suyiga yovushur. Tog‘ning
            domanasidin qaynab chiqadur, atrofi tamom o‘lang, xeyli xush keldi.
            Buyurdumkim, bu chashmaning ustida sangi taroshida bila musamman
            havz qilg‘aylar. Chashma yoqasida ma’junnoklikda Turdibek har zamon
            mubohat bila takror qiladur edikim, «Chun joe xush kardaam nome
            meboyad mond». Abdullo dedikim, «Chashmai podshohiy Turdibek xush
            karda» demoq kerak. Bu so‘zi xeyli boisi zihk va bashoshat bo‘ldi.
            Do‘st eshik oqa Bayanadin bu chashma boshida kelib, mulozamat qildi.
            Bu erdin (328 b) yana borib, Bayanani sayr qilib, Sekriy kelib,
            buyurulg‘an bog‘ning yonida tushub, ikki kun turub, bog‘ni ehtimom
            qilib, panjshanba sahari, rajab oyining yigirma uchida Agraga
            keldim. Chandvar va Rapriyni nechukkim mazkur bo‘ldi, muxoliflar bu
            g‘avg‘oda mutasarrif bo‘lub edilar, Muhammad Ali jang-jangni,
            Turdibek Ko‘chbekni, Abdulmalik qo‘rchini va Husaynxonni
            Daryoxoniylari bila Chandvar va Rapriy ustiga yiborildi. Chandvarg‘a
            yovug‘ etgach, ichidagi Qutbxonning kishisi xabar topib, krchib
            chikar, Chandvarni iliklab, Rapriyg‘a o‘tarlar. Husaynxon
            Nuhoniyning kishilari ko‘cha bandta ozog‘loq urush xayoli bila
            kelurlar. Bular zo‘rlab etgach, to‘xtay olmaslar, qocharlar.
            Husaynxon fil minib, bir necha kishisi bila daryog‘a kirar. Chun
            g‘arq bo‘lur. Bu xabarni eshitib, Qutbxon ham Ita’vani tashlab, oz
            kishisi bila qochib ketti. Ita’vani chun avval Mahdiy Xojag‘a atalib
            edi, o‘g‘li Ja’far Xojani Mahdiy Xoja o‘rnig‘a Ita’vag‘a yiborildi.
            Sangaayi kofirning hurujida, nechukkim mazkur bo‘ldiq aksari
            hindustoniy va afg‘on evruladilar, tamomi pargana va viloyatg‘a
            mutasarrif bo‘ldilar. Sulton Muhammad do‘ldoykim, Kanno‘jni tashlab
            kelib edi, (329 a) qo‘rqunchdin yo nomusdin Kanno‘jg‘a bormoqni
            qabul qilmay, Kanno‘jning o‘ttuz lakini Sahrindning o‘n besh laki
            bila muovaza qildi. Qanno‘jni Muhammad Sulton mirzog‘a inoyat qilib,
            vajhni o‘ttuz lak qilildi. Badavunni Qosim Husayn Sultong‘a berib,
            Muhammad Sulton mirzog‘a qo‘shub, yana turk umarosidin Malik Qosim
            Bobo Qashqani, og‘a-ini va mo‘g‘ullari bila va Abulmuhammad
            nayzabozni va Muayyadni otasining navkarlari bila va Husaynxonni
            Daryoxoniylari bila va Sulton Muhammad do‘ldoyning navkarlari bila,
            yana hind umarosidin Alixon Farmuliy va Malikdod Karaniy va Shayx
            Muhammad, Shayx Bakariy va Tatarxon Xonijahonni Muhammad Sulton
            mirzog‘a qo‘shub, Bibanning ustigakim, Sangaayi kofirning
            g‘avg‘osida kelib Laknurni qabab, olib edi, yiborildi. Bu favj Gang
            daryosidin o‘tar fursatta Biban xabar topib, partolin tashlab
            qochibtur. Bu favj so‘ngicha Hayrobodqa borib, necha kun turub,
            andin yondilar. Xizonani ulashilib erdi. Viloyat va parganotni
            ulashguncha kofir muhimmi oraga tushti. Kofir g‘azvidin forig‘
            bo‘lg‘och, viloyat va parganotni qismat (329 b) qilildi. Chun
            pashakaal yovug‘lashib edi, muqarrar andoq bo‘ldikim, har kim
            parganasig‘a borib, yarog‘in qilib, pashakaal o‘ta hozir
            bo‘lg‘aylar. Bu asnoda xabar keldikim, Humoyun Dehlig‘a borib,
            Dehlidag‘i xizonalardin bir necha uyni ochib, behukm mutasarrif
            bo‘lubtur. Men andin hargiz mundoq ko‘z tutmas edim. Ko‘nglumga
            bisyor dushvor keldi. Durusht-durusht nasihatlar bitib, yibordim.
            Panjshanba kuni, sha’bon oyining o‘n beshida Xojagi Asadnikim,
            Iroqqa elchilikka borib, Sulaymon turkman bila kelib edi, yana
            Sulaymong‘a qo‘shub, shahzoda Tahmospqa munosib savg‘otlar bila
            elchilikka yiborildi. Turdibek Xoksorkim, darveshlikdin chiqarib,
            sipohiy qilib edim, necha yil mulozamatta edi, yana darveshliq
            dag‘dag‘asi g‘olib bo‘lub, ruxsat tiladi. Ruxsat berib, Komrong‘a
            elchi yo‘sunluq yiborildi. Uch lak xizona ham Komrong‘a yiborildi.
            O‘tgan yil borg‘onlarning xasbi holig‘a birgina qit’a aytilib edi.
            Mullo Alixonni muxotab qilib, ul qit’ani Turdibekdin Mullo Alixong‘a
            yiborildi. Ul qit’a budur: Ey alarkim, bu Hind kishvaridin Bordingiz
            anglab o‘zga ranju alam, (330 a) Kobulu xush havosini sog‘inib,
            Xinddin garm bordingiz ul dam, Ko‘rdingiz toptingiz ekin anda,
            Ishratu aysh birla nozu niam. Biz dagi o‘lmaduq bihamdilloh Garchi
            ko‘p ranj ediyu behad g‘am. Hazzi nafsiyu mashaqqati badani, Sizdin
            o‘tti va o‘tti bizdin ham. Bu ramazonni «Hasht bihisht» bog‘ida
            o‘tkarildi. Har tarovixni g‘usl bila o‘taldi. O‘n bir yoshimdin beri
            ikki ramazon iydini payopay bir erda qilg‘on emas edim. O‘tgan
            ramazon iydi Agrada bo‘lub edi. Bu qoida xalal topmasun, deb
            yakshanba salx oqshomi iyd qila Sekriyg‘a borildi. Sekriyda solg‘on
            «Bog‘i fath»ning g‘arbi-shimol tarafidag‘i tosh sufa tayyor bo‘lub
            edi. Ul sufa ustida oq uy tikib, anda iyd qilildi. Agradin otlang‘on
            oxshomi Mir Ali qo‘rchini Shoh Hasang‘a Tattag‘a yiborildi.
            Kanjafag‘a xeyli mayli bor edi, tilab edi, Kanjafa yiborildi.
            Yakshanba kuni, zilqa’da beshida sohib uzr bo‘ldum, o‘n etti kunga
            tortti. Odina, mazkur oyning yigirma to‘rtida Do‘lpur sayrig‘a
            borildi. Kechasi yarim yo‘lda bir erda uyuxlab, (330 b) sabohi
            Sulton Iskandarning bandig‘a kelib tushtum. Bandtin quyiroq tog‘ning
            tuganishida kizil imorat toshidin yakpora toshe tushubtur. Ustod,
            SHoh Muhammad sangtaroshni kelturub, buyurdumkim, agar yakpora uy
            tarosh qilib bo‘lur, xud yakpora qilsunlar. Agar past bo‘lsa, imorat
            uchun hamvor qilg‘on toshda yakpora havz qozg‘aylar. Do‘lpurdin
            Bariy sayrig‘a borildi. Tonglasi Bariydin otlanib, Bariy bila
            Chanbal orasidag‘i tog‘din o‘tub, Chanbal daryosini sayr qilib
            yonildi. Ushbu oralig‘dag‘i tog‘da obnus yig‘ochini ko‘rduk.
            Mevasini tindu deydurlar. Obnus yig‘ochining oqi ham bo‘lur emish.
            Bu tog‘da aksar oq obnus edi. Bariydin borib, Sekriyni sayr qilib,
            chahorshanba kuni, ushbu oyning yigirma to‘qquzida Agraga kelduk.
            Ushbu kunlarda Shayx Boyaziddin parishon xabarlar aytadurlar edi.
            Sulton Ali turkni yigirma kunlik miyod bila Shayx Boyazidka
            yiborildi. Odina kuni, zulhijja oyining ikkisida qirq bir qatla
            o‘qur virdni bunyod qildim. Ushbu ayyomda bu baytimni: Ko‘zu qoshu
            so‘zu tilinimu dey, Kadu xadu sochu belinimu dey. besh yuz to‘rt
            vaznda taqti’ qildim. Bu jihatdin risola tartib berildi. Bu kun yana
            (331 a) sohib uzr bo‘ldum, to‘qquz kunga tortti. Panjshanba kuni,
            zulxijja oyining yigirma to‘qquzida Ko‘yil va Sanbal sayrig‘a
            otlanildi. Vaqoi’i sanayi arbaa va salosina va tis’a mia* Shanba
            kuni, muharram oyining g‘urrasida Ko‘yilga tushtuk. Darvesh Ali
            Yusufni Humoyun Sanbalda qo‘yub edi. Qutb Servaniyni va bir pora
            raajalarni daryodin o‘tub urushub, yaxshi bosibturlar. Qalin kishi
            o‘lturub, bir pora bosh va bir fil yiboribtur. Ko‘yilda ekanda
            keltur¬dilar. Ikki kun Ko‘yilni sayr qilib, Shayx Guran istid’o
            qilg‘on uchun, aning uyig‘a tushtuk. Ziyofat qilib, peshkashlar
            tortti. Andin otlanib, O‘truyi tushuldi. Chahorshanba Gang
            daryosidin o‘tub, Sanbal kentlarida qo‘nuldi. Panjshanba kuni
            Sanbalg‘a tushtuk. Ikki kun Sanbalni sayr qilib, shanba sahari
            Sanbaldin murojaat qilildi. Yakshanba kuni Sekandarada Ravuy
            Servaniyning uyiga tushtuk. Oshlar tortib, xizmatgorlik qildi. Andin
            subhdin burun otlanildi. Yo‘lda bir bahona bila eldin ayrilib, chiqa
            solib, Agraning bir kuro‘hig‘acha yolg‘uz keldim. El andin so‘ng
            keyindin kelib qo‘shuldi. Namozi peshin Agraga tushuldi. Yakshanba
            kuni, muharram oyining o‘n oltisida isittim, titradim, navbat-navbat
            bo‘ldi. Yigirma besh-yigirma olti kunga tortti. Doruyi kor ichtim.
            Oxir basit yarashti, uyqusizlig‘ va tashnalig‘din bisyor tashvish
            torttim. Bu maraz ayyomida uch-to‘rt (331 b) ruboiy aytildi. Ul
            jumladin biri budur: Jismimda isitma kunda mahkam bo‘ladur, Ko‘zdin
            o‘chadur uyqu chu oxsham bo‘ladur. Har ikkalasi g‘amim bila
            sabrimdeq Borgon sayi bu ortadur, ul kam bo‘ladur. Shanba kuni,
            safar oyining yigirma sekkizida Faxrijahonbegim va Xadicha
            Sultonbegim — amma begimlar keldilar. Kema bila borib,
            Sekandaroboddin yuqqorroq mulozamat qildim. Yakshanba kuni Ustod
            Aliquli ulug‘ qazon bila tosh otti. Agarchi toshi yiroq bordi, vale
            qazon pora-pora bo‘ldi. Bir porasi jam’eni bosti. Bu jumladin sekkiz
            kishi o‘ldi. Dushanba kuni, rabiul avval oyining ettisida Sekriyni
            sayr qila otlandim. Ko‘yilning ichida buyurg‘on musamman sufa tayyor
            bo‘lub edi. Kema bila borib, shomiyona tikturub, ma’jun ixtiyor
            qilduk. Sekriy sayridin yonib kelib, dushanba oxshomi, rabiul avval
            oyining o‘n to‘rtida g‘azo niyati bila Chanderiy azimatig‘a safar
            qilib, uch kuro‘hcha yo‘l kelib, Jalesarg‘a tushuldi. Ikki kun el
            yaroq va isti’dod qilur uchun turub, panjshanba kuni ko‘chub,
            Unvarg‘a tushuldi. Unvardin kemaga kirib Chandvardin chiqtuk. Andin
            ko‘ch bar ko‘ch yurub, dushanba kuni, oyning yigirma sekkizida Kunar
            guzarida tushuldi. Panjshanba kuni, rabiul oxir oyining ikkisida men
            daryodin o‘ttum. To‘rt-besh kun ul yuzda-bul yuzda (332 a) cherik
            eli o‘tguncha maks bo‘ldi. Bu necha kunda payopay kemada o‘lturub,
            ma’jun eyildi. Chanbal daryosining qotilishi Kunar guzaridin
            bir-ikki kuro‘h yuqqorroqtur, odina kuni Chanbal daryosida kemada
            o‘lturub, qotilishidin o‘tub, o‘rdu kelildi. Agarchi Shayx
            Boyaziddin sarih muxolafat voqi’ bo‘lmaydur edi, vale harakot va
            af’olidin yaqin bo‘lub edikim, muxolafat doiyasi bor. Bu maslahatka
            Muhammad Ali jang-jangni cherikdin ayirib yiborildikim, Kanno‘jdin
            Muhammad Sulton mirzo va ul navohidag‘i salotin va umaro misli,
            Qosim Husayn Sulton, Behub Sulton, Malik Qosim Ko‘kiy, Abulmuhammad
            nayzaboz, Minuchehrxon og‘a-inisi Daryoxoniylari bila jam’iyat
            qilib, Sarvaardag‘i muxolif afg‘onlar ustiga yurugaylar. SHayx
            Boyazidni tilagaylar, agar e’tiqod bila kelib qo‘shulsa, bila
            yurugaylar. Agar kelmasa, avval aning daf’ini qilg‘aylar. Muhammad
            Ali bir necha fil tiladi, o‘ncha fil berildi. Muhammad Alig‘a ruxsat
            bergandin so‘ng Bobo chuhrag‘a ham farmon bo‘ldikim, borib, bularg‘a
            qo‘shulg‘ay. Kunardin bir ko‘ch kema bila kelildi. Chahorshanba
            kuni, rabiul oxir oyining sekkizida Kalpiyning bir kuro‘hida
            tushuldi. Bobo Sulton Sa’idxonning tuqqon inisi Sulton Xalil
            Sultonning o‘g‘li bu yurtta kelib, mulozamat qildi. Utgan yil
            og‘asidin qochib (332 b) kelib, Andarob xaddidin yana pushaymon
            bo‘lub, yonib, Koshg‘arning yovug‘ig‘a etganda xon Haydar mirzoni
            o‘trusig‘a yiborib, yondurubtur. Tonglasi Kalpiyda Olamxonning uyiga
            tushuldi. Hinduston tariqi bila osh va taom tortib, peshkash qildi.
            Dushanba kuni, oyning o‘n uchida Kalpiydin ko‘chuldi. Odina kuni
            Irijg‘a tushtuk. Shanba kuni Boyazidg‘a tushuldi. Yakshanba kuni,
            oyning o‘n to‘qquzida olti-etti ming kishini Chin Temur Sultong‘a
            boshlatib, Chanderiy ustiga o‘zumizdin ilgarroq yiborildi. Borg‘on
            ilg‘or beklari: Boqi mingbegi, Turdibek Ko‘chbeq Oshiq bakovul,
            Mullo Opoq, Muhrin do‘ldoy, Hinduston beklaridin: Shayx Guran. Odina
            kuni, oyning yigirma to‘rtida Kachvaning yaqinig‘a tushuldi. Kachva
            eliga istimolat berib, Kachvani Badruddinning o‘g‘lig‘a berildi.
            Kachva tavrg‘ina erdur. Atrofida kichikraq-kichikraq tog‘kinalar
            tushubtur. Kachvaning sharq janubidag‘i tog‘ining orasida band
            solibturlar, ulug‘ ko‘l bo‘lubtur, girdo-girdi besh-olti kuro‘h
            bo‘lg‘ay. Bu ko‘l Kachvaning uch tarafini ihota qilibtur.
            G‘arbi-shimol tarafida andak er qo‘ruqturkim, darvozasi o‘shul
            tarafdur. Bu ko‘lning ichida kichikkina kemalar bor, uch-to‘rt kishi
            siqquncha. Har kachon qocharlari bo‘lsa, kemalarga kirib, (333 a)
            suvning ichiga kirarlar. Kachvag‘a etguncha yana ikki erda ushmundoq
            tog‘ orasida band solib, ko‘llar qilibturlar, Kachva ko‘lidin
            kichikrak. Kachvada bir kun turub, jald muxassillar va qalin
            beldorlarni ta’yin qilildikim, yo‘lning chaqir-chuqurini rost qilib,
            jangallarni kesgaylarkim, arobalar va qazon betashvish o‘tgay.
            Kachva bila Chanderiy orasi jangalliq er voqi’ bo‘lubtur. Kachvadin
            ora ko‘nub, Chanderiyning uch kuro‘hida Burhonpur suyini o‘tub
            tushtuk. Chanderiyning arki tog‘ ustida tushubtur. Tosh qo‘rg‘oni va
            shaxri tog‘ orasida voqi’ bo‘lubtur. Hamvor yo‘likim, aroba yurur,
            qo‘rg‘onining tubidin o‘tar. Burhonpurdin ko‘chub, aroba
            maslahatig‘a bir kuro‘h Chanderiydin kuyirokdin yuruldi. Orada
            ko‘nub, seshanba kuni, oyning yigirma sekkizida Bahjatxonning
            havzining yoqasida band ustida tushtum. Tonglasig‘a otlanib,
            buljor-buljor qo‘rg‘onning girdo-girdining g‘ul va barong‘or va
            javong‘org‘a qismat qilildi. Ustod Aliquli tosh otar uchun bir
            bog‘da yassi erni ixtiyor qildi. Muhassillar va beldorlar ta’yin
            bo‘ldikim, qazon kurari uchun buljor qo‘parg‘aylar. Jami’ cherik
            eliga farmon bo‘ldikim, to‘ra va shotu va navkari to‘ranikim,
            qal’agirlik asbobidur, tayyor qilg‘aylar. Chanderiy burun (333 b)
            Mandav podshohlarig‘a taalluq ekandur, Sulton Nosiriddin o‘lganidin
            so‘ng, bir o‘g‘li, Sulton Mahmudkim, xrlo Mandavdadur, Mandavg‘a va
            ul navohig‘a mutasarrif bo‘lur. Yana bir o‘g‘li Muhammadshoh otliq
            Chanderiyni iliklab, Sulton Iskandarg‘a iltijo kelturur. Sulton
            Iskandar ham qalin cheriklar yiborib, aning homiysi bo‘lur. Sulton
            Iskandardin so‘ng Sulton Ibrohimning zamonida Muhammadshoh o‘lar,
            Ahmadshoh otliq kichikkina o‘g‘li qolur. Sulton Ibrohim Ahmadshohni
            chiqarib, o‘z kishisini qo‘yar. Raana Sangaa Ibrohimning ustiga
            cherik tortib, Do‘lpur kelganda beklari muxolafat qilurlar. Ushul
            fursatta Chanderiy Sangaaning iligiga tushar. Mediniy Rav otliq
            ulug‘ mu’tabar kofirg‘a berur. Bu fursatta to‘rt-besh ming kofir
            bila Mediniy Rav Chanderiy qo‘rg‘onida edi. Oroyishxonning
            oshnolig‘i bor ekandur. Oroyishxon bila Shayx Guranni yiborib,
            inoyat va shafqat so‘zlari aytildi. Chanderiyning mubodalasig‘a
            Shamsobodni va’da qilildi. Bir-ikki e’tiborliq kishisi chiqti.
            Bilmon, e’timod qilmadimu, yo qo‘rg‘onig‘a ishondimu, isloh ishi
            somon topmadi. Chanderiy qo‘rg‘onig‘a zo‘rlamoq azimati bila
            seshanba sabohi, jumodiul avval oyining oltisida Bahjatxonning
            havzidin ko‘chub, qo‘rg‘onning yaqinidag‘i (334 a) o‘rta havzning
            yoqasida tushuldi. Ushbu saboh keladurganda Xalifa bir-ikki xat olib
            keldi. Mazmuni bukim, Purabg‘a ta’yin bo‘lg‘on cherik behisob borib,
            urushub, shikast topibturlar, Laknavni tashlab, Kanno‘jg‘a
            kelibturlar, Ko‘rdumkim, bu jihattin Xalifa bisyor mutaraddud va
            purdag‘dag‘a. Men dedimkim: «Taraddud va dag‘dag‘a bevajhast, harchi
            taqdiri Xudost, g‘ayri on nameshavad. Chun in kor dar peshast, azin
            makula dam nameboyad zad, va fardo ba qal’a zo‘r ovarem. Ba’d az on
            harchi ro‘y dihad, bubinem». Bular xud arkni berkitgan ekandurlar.
            Tosh qo‘rg‘onda baroi maslaxat birin-ikkin kishi yurur ekandur. Bu
            oxshom har tarafdin cherik eli tosh qo‘rg‘ong‘a chiqtilar. Oz-og‘loq
            kishisi bor edi, chandon urush ham bo‘lmadi. Qochib arkka chiqtilar.
            Chahorshanba sabohi, jumodiul avval oyining ettisida cherik eliga
            farmon bo‘ldikim, yarog‘lanib, buljorlik buljoriga borib, urush
            angizi qilg‘aylar. Men naqora va alam bila otlang‘och,
            to‘shluq-to‘shidin zo‘r kelturgaylar. Urush qizig‘uncha naqora va
            alamni mavquf qilib, o‘zum Ustod Aliqulining tosh otarini tafarruj
            ko‘ra bordim. Uch-to‘rt tosh otti. Chun eri bog‘daysiz va fasili
            (334 6) asru mustahkam va tamom toshdin edi, korgar kelmadi. Mazkur
            bo‘lub edikim, Chanderiyning arki tog‘ ustida voqi’ bo‘lubtur, bir
            tarafida suv jihatidin dutahi qilibturlar. Bu dutahining fasili
            tog‘din quyidur, bir zo‘r keltirur er-bu erdur. G‘ulning o‘ng qo‘li
            va so‘l qo‘li va xossa tobing‘a bu er buljor tegib edi. Har tarafdin
            urush soldilar. Bu erdin ko‘prak zo‘r kelturdilar. Yuqqoridin kuffor
            har necha tosh ottilar, o‘t yondurub soldilar, bu yigitlar
            yonmadilar. Oxir tosh qo‘rg‘onning fasili bu dutahining fasliga
            etgan erdin Shohim Nurbek chiqti, yana ikki-uch erdin ham yigitlar
            tormoshib chiqtilar. Dutahidag‘i kofirlar qocha berdilar, dutahi
            olildi. Yuqqoridag‘i qo‘rg‘onda muncha ham urushmadilar, bot
            qochtilar. G‘alaba kishi tormoshib, yuqorig‘i qo‘rg‘ong‘a chiqtilar.
            Andak fursattin so‘ngra kofirlar tamom yalang‘och bo‘lub kelib,
            urusha kirishtilar. G‘alaba elni qochurub, fasildin uchurdilar. Bir
            necha kishini chopqulab, zoyi’ qildilar. Fasilning ustidin bot
            borg‘onlarining jihati bu ekindurkim, oldururlarini jazm qilib,
            xotunlarini tamom chopqulab, o‘lturub, o‘zlariga o‘lumni ko‘rub,
            yalang‘och bo‘lub, urushqa kelmishlar. Oxir to‘sh-to‘shdin zo‘r
            qilib, (335 a) fasil ustidin qochurdilar. Ikki yuz-uch yuz kofir
            Mediniy Ravning havolisig‘a kirdi. Ushbu havolida aksar o‘zlari
            bir-birlarini o‘lturubtur. Andoqkim, birisi bir qilichni olib
            turubtur, o‘zgalari birar-birar rag‘bat bila bo‘yunlarini uzotib
            turubtur. Aksar bu dastur bila do‘zahqa bordi. Tengri inoyati bila
            mundoq nomdor qo‘rg‘on alam va naqorani kelturmay, bajid urush
            solmay-o‘q ikki-uch gariyda fath bo‘ldi. Chanderiyning g‘arbi-shimol
            tarafidag‘i tog‘ning ustida kufforning boshidin kalla manora
            qo‘porildi. Bu fathning ta’rixiga «fathi dorulharb» lafzini tarix
            topib edilar. Men mundoq bog‘ladim: Bud chande maqomi Chandery, Pur
            zi kufforu doruldarbiyu zarb. Fath kardam ba harb qal’ai o‘, Gasht
            ta’rix: «Fathi dorulharb». Chanderiy tavre viloyat voqi’ bo‘lubtur.
            Atrof va navohiysida oqar suv xeyli bor. Arki tog‘ning ustida
            tushubtur, ichida toshdin ulug‘ havz qozibturlar. Yana bir ulug‘
            havz ushbu dutahida edikim, o‘shul erdin zo‘rlab olildi. Vazi’ va
            sharifning imorati tamom toshdin, ulug‘larining imoratlarini
            takalluf bila taroshida toshdin qilibturlar. Rezapoy elining imorati
            ham toshdin, g‘oyatash taroshida emas, po‘shishi safol o‘rnig‘a (335
            b) taxta sanglar bila qilibturlar. Qo‘rg‘onining olida uch ulug‘
            havzdur. Atrof va javonibida burung‘i hukkom bandlar solib, havzlar
            qilibturlar. Eri baland voqi’ bo‘lubtur. Betviy deb bir daryochasi
            bor, Chanderiydin uch kuro‘h bo‘lg‘ay. Hindustonda Betviy suyi
            xo‘bluq va xushta’mliq bila mashhurdur, tavr daryog‘ina voqi’
            bo‘lubtur. O‘rtasida parcha-parcha qiyolar tushubtur, imorat
            qilmoqqa munosib. Agradin Chanderiy janubg‘a boqa to‘qson kuro‘h
            yo‘ldur. Chanderiyda jadyining irtifoyi yigirma besh darajadur.
            Tonglasi, panjshanba kuni qo‘rg‘on girdidin ko‘chub, Malluxonning
            havzining yoqasig‘a tushuldi. Bu niyat bila kelilib edikim,
            Chanderiy fathidin so‘ng Raay Sing va Bxilsan va Sarangpur
            ustigakim, kuffor viloyatidur, Saloxiddin kofirg‘a taalluq edi,
            yurulgay. Bularni olib, Sangaaning ustiga Chito‘rg‘a yurulgay. Chun
            mundoq parishon xabar keldi, beklarni chorlab, mashvarat qilib, bu
            mufattin va yog‘iylarning sho‘r va fitnasining daf’ig‘a mutavajjih
            bo‘lmoq ansab va avlo ko‘rindi. Chanderiyni Ahmadshoh mazkurg‘akim,
            Sulton Nosiriddinning nabirasi bo‘lg‘ay, berildi. Chanderiydin ellik
            lak xolisa qilib, shiqdorlig‘ini Mullo Opoqg‘a uxda qilib, ikki-uch
            ming turk va Hindustoniy bila Ahmadshohqa ko‘mak ko‘yuldi. Bu
            ishlarga somon berib, (336 a) yakshanba kuni, jumodiul avval oyining
            o‘n birida murojaat azimati bila Malluxonning havzidin ko‘chub,
            Burhonpur suyining yoqasig‘a tushtuk. Yana yakshanbehig‘a Bandiyrdin
            Yakkaxoja bila Ja’farxojani yiborildikim, Kalpiy kemalarini Kunar
            guzarig‘a kelturgaylar. Yakshanba kuni, oyning yigirma to‘rtida
            Kunar guzarig‘a tushub, farmon bo‘ldikim, cherik eli o‘ta
            kirishgaylar. Bu kunlarda xabar keldikim, ilg‘or borg‘onlar
            Kanno‘jni ham tashlab, Rapriyg‘a kelibturlar, Shamsobod qo‘rg‘onini
            Abulmuhammad nayzaboz berkittan ekandur. Qalin kishi kelib, Shamshod
            qo‘rg‘onini zo‘rlab olibturlar. Uch-to‘rt kun cherik daryodin
            kechguncha ul yuzda-bu yuzda maks bo‘ldi. Daryodin o‘tub,
            ko‘chbar-ko‘ch Kanno‘j sori yurub, qazoq yigitlarni muxoliflardin
            xabar olg‘ali ilgari ayirduk. Kanno‘jg‘a ikki-uch ko‘ch qola xabar
            kelturdilarkim, bu til tuta borg‘onlarning qorasini ko‘rub,
            Kanno‘jdin Ma’rufning o‘g‘li qochib chiqibtur. Biban va Boyazid va
            Ma’ruf bizning xabarimizni topib, Gangdin o‘tub, Kanno‘j to‘g‘risi
            Gangning sharqiy tarafig‘a guzarbandlik xayoli bila o‘lturubturlar.
            Panjshanba kun, jumodiul oxir oyining oltisida Kanno‘jdin o‘tub,
            Gang yoqasida g‘arbiy tarafida tushuldi. Bizning yigitlar borib,
            muxoliflar (336 6) ning bir necha kemasini zo‘rlab oldilar.
            YUqqoridin-quyidin ulug‘-kichik o‘ttuz-qirq kema kelturdilar. Mir
            Muhammad jolabonni yiborildikim, ko‘pruk solmoqqa munosib er ko‘rub,
            ko‘pruk asbobini mavjud qilg‘ay. O‘rdu tushgandin bir kuro‘hcha
            quyiroq er xushlab keldi. Jald muxassillar ta’yin qilildi. Ko‘pruk
            solur erning yovug‘ida ustod Aliquli qozon kurub, tosh otmog‘ uchun
            er xushlab tosh otmoqqa ishtig‘ol ko‘rsatti. Ko‘pruk bog‘lar erdin
            quyiroq Mustafo Rumiy zarbzanliq arobalarini bir arolg‘a kechurub,
            aroldin zarbzan ota kirishti. Ko‘prukdin yuqqori mo‘ljar qo‘porilib
            edi. To‘fakandozlar mo‘ljar ustidin yaxshi tufanglar ottilar.
            Bir-ikki navbat Malik Qosim mo‘g‘ul va ba’zi yigitlar kema bila
            kechib oz-oz kishi yaxshilar urushtilar. Bobo Sulton va Darvesh
            o‘n-o‘n besh kishi bila ushbu dalirliq bila behisob bir namozi shom
            kema bila o‘tub, urush yo‘q, nima yo‘q, yana yonib keldilar. Bu
            o‘tushlarini xeyli malomat qilildi. Oxir dalir bo‘lub, oz kishi bila
            Malik Qosim yog‘iyni doirasig‘a urub otqulab, sig‘indurdi.
            Muxoliflar qalin kishi bir fil bila kelib, zo‘rladilar. Bularni
            tebrattilar. Kemaga kirib, kemani yurutguncha (337 a) fil etib,
            kemani g‘arq qildi. Malik Qosim ul urushta o‘ldi. Bu necha kun
            ko‘pruk bog‘lag‘uncha ustod Aliquli yaxshilar tosh otti. Avvalg‘i
            kun sekkiz tosh otti, ikkinchi kun o‘n olti tosh otti. Uch-to‘rt kun
            ushmundoq tosh otti. Bu toshlarni «g‘ozi qazoni» bila otti. Bu kazon
            ul qazon edikim, Sangaayi kofirning urushida tosh otib edi. Ul
            jihattin g‘ozig‘a mavsum bo‘lub edi. Yana bir ulug‘roq kazon kuyib
            edi, bir-o‘q tosh otti, kazon sindi. Tufakandozlar ham qalin tufak
            ottilar. G‘alaba kishini va otni tufak bila yumalattilar. Nufur
            qo‘llardin ham korgar bila rah-rav kishi va ot ottilar. Ko‘pruk ishi
            yovug‘ ettach, Chahorshanba kuni, jumodiuloxir oyining o‘n
            to‘kkuzida ko‘chub, ko‘pruk ustiga kelduk. Afg‘onlar ko‘pruk
            bog‘lamokni istibdod qilib, tamasxur qilurlar ekandur. Panjshanba
            kuni ko‘pruk tayyor bo‘ldi. Oz-og‘loq yayoq va laho‘riy o‘tub,
            ozroqcha urush bo‘ldi. Odina kuni g‘uldin xossa tobin va o‘ng qo‘l
            va so‘l qo‘l yigitlari va tufakandozlar yayoq o‘ttilar. Afg‘onlar
            tamom yaroqlanib, otlanib, fillari bila kelib, zo‘r kelturdilar. Bir
            dast so‘l qo‘l kishisini tebrattilar. G‘ul kishisi va o‘ng qo‘l
            kishisi to‘xtab urub, (337 b) g‘animlarni yondurdilar. Ikki kishisi
            qalinidin tezroq ayrilib choptilar. Birisini o‘shanda-o‘q tushurub
            olib qoldilar. YAna birining otini va o‘zini qalin urdilar. Oti
            to‘ylab yonib, o‘z elining orasida yiqildi. Ushul kuni etti-sekkiz
            bosh kelturdilar. Qalin kishisiga o‘q yarasi va tufak yarasi bo‘ldi.
            Kech namozi digargacha urush edi. Kecha tamom o‘tganlarni
            yonduruldi. Agar ushbu shanba oxshomi kishi o‘tkarilsa edi, ehtimoli
            bor edikim, aksari ilikka tushgay edi, vale xo-tirg‘a bu ettikim,
            o‘tgan yil seshanba kuni, navro‘z kuni Sekriydin Sangaa urushi
            azimati bila ko‘chub, shanba kuni yog‘iyni bostuk. Bu yil
            chahorshanba kuni, navro‘z kuni bu yog‘iylarning urushi azimati bila
            ko‘chtuk. Yakshanba kuni g‘animg‘a zafar topsoq g‘aroyib
            voqiotdindur. Bu jihatdin kishi o‘tkarilmadi. Shanba kuni urushg‘a
            kelmadilar, yiroqdin yasob turdilar. Ushbu kun arobalarni
            o‘tkarildi. Ushbu sahar farmon bo‘ldikim, el o‘tgay. Naqora vaqtida
            qaravuldin xabar keldikim, g‘anim kishisi qochib ketibtur. Chin
            Temur Sultong‘a xukm bo‘ldikim, cherikni boshlab g‘animni qavlag‘ay.
            Muhammad Ali jang-jang, Hisomiddin Ali xalifa, Muhib Ali xalifa,
            Ko‘kiy Bobo Qashqa, (338 a) Do‘st Muhammad Bobo Qashqa, Boqi
            Toshkandiy, Vali Qizil boshliklarni qovg‘unchi ta’in qilildikim,
            Sulton bila bo‘lub, Sultonning so‘zidin chiqmag‘aylar. Sunnat vaqti
            men ham o‘ttum. Tevani hukm bo‘ldi, quyiroq ko‘rulgan guzar bila
            o‘ttay. Ul kun yakshanba kuni Bangarmavuning bir kuro‘hida Qora suv
            yoqasig‘a tushuldi. Qovg‘unchig‘a ta’yin bo‘lg‘onlar yaxshi
            yurumaydurlar, Bangarmavuda tushgan ekandurlar. Ushbu namozi peshin
            Bangarmavudin tebrabturlar. Tonglasi Bangarmavuning olidag‘i
            ko‘lning yoqasig‘a tushuldi. Ushbu kun To‘xta Bo‘g‘a Sulton, kichik
            xon dodamning o‘g‘li kelib, manga mulozamat qildi. Shanba kuni,
            jumodiul oxir oyining yigirma to‘qquzida Laknavni sayr qilib kelib,
            Go‘yi suyidin o‘tub tushuldi. Ushbu kun Go‘yi suyida g‘usl qildim.
            Bilmon, kulog‘img‘a suv kirdimu, yo havo ta’siridin bo‘ldimu, o‘ng
            qulog‘im tutti, vale bir necha kun xeyli og‘rig‘i yo‘q edi. Avadg‘a
            bir-ikki ko‘ch qola Chin Temur Sultondin kishi keldikim, g‘anim Saru
            daryosining ul yuzida o‘lturubtur, ko‘mak yiborsunlar. Qazoq boshliq
            mingqa chog‘liq yigitni g‘ul kishisidin ko‘mak ayirduk. SHanba kuni,
            rajab oyining ettisida (338 b) Avadtin ikki-uch kuro‘h yuqqorroq
            Gagar bila Saruning qotilishida tushuldi. Ushbu kungacha Avad
            to‘g‘risida, Saruning nari yuzida SHayx Boyazid bor ekandur. Xat
            yiborib, Sulton bila so‘zlashadur ekandur. Aning xiyalini Sulton
            ma’lum qilib, namozi peshin Qarochag‘a kishi yiborib, daryo kechmak
            bo‘lurlar. Qarocha Sultong‘a qo‘shulg‘och, betavaqquf suvdin
            o‘tarlar. Ellikcha otlig‘i uch-to‘rt fil bila bor ekandur, turush
            berolmay, qocharlar. Bir necha kishi tushurub, bosh kesib
            yibordilar. Behub Sulton va Turdibek va Bobo chuhra, Ko‘chbek, Boqi
            shig‘ovul sultondin so‘ngra kecharlar. Bulardin burunroq kechganlar
            Shayx Boyazidni namozi shomg‘acha qovlarlar. Shayx Boyazid o‘zini
            jangalg‘a solib qutulur. Chin Temur Sulton kecha Qora suv yoqasig‘a
            tushub, yarim kecha otlanib, yog‘iy keyinicha surarlar. Qirq
            kuro‘hcha yo‘l borib, ko‘ch va sabihisi bo‘lg‘on erga etarlar. Alar
            qochqon ekandurlar. Bu erdin chopqunchi har tarafg‘a ayrilur. Boqi
            shig‘ovul bir necha yigit bila yog‘iyning keyinicha surub, ko‘ch va
            sabihisig‘a etib afg‘onlarning yasirini kelturdilar. Bir necha kun
            Avadning va bu navohining zabt va rabti uchun bu yurtta tavaqquf
            bo‘ldi. Avadtin etti-sekkiz kuro‘h yuqqori Saru daryosining yoqasini
            ovloq er deb ta’rif qildilar. Mir Muhammad jolabonni yiborildi.
            Gagar suyining va Saru suyining (339 a) guzarini ko‘rub keldi.
            Panjshaba kuni, oyning o‘n ikkisida ovlamoq xayoli bila otlandim.
            Vaqoi’i sanayi hamsa e ¬salosina va tis’a mia* (To‘qquz yuz o‘ttiz
            beshinchi (1528) yil voqealari) Odina kuni, muharram oyining uchida
            Askariynikim, Chanderiy yurushidin burunroq Mo‘lton maslaxatig‘a
            tilab edim, kelib, xilvatxonada mulozamat qildi. Tonglasi Xondamir
            muarrix va Mavlono SHihob muammoyi va Mir Ibrohim qonuniy YUnus
            Alining qarobatikim, muddati madid edikim, mulozamat doiyasi bila
            Hiridin chiqib edilar, kelib mulozamat qildilar. Yakshanba (kuni),
            namozi digar, oyning beshida Gvaliyar sayr doiyasi bilakim,
            kitoblarda «Galiyur» bitirlar, Juundin kechib, Agra kal’asig‘a kirib
            Faxrijahonbegim bila Xadicha Sultonbegim bilakim, o‘shul ikki-uch
            kunda Kobulg‘a azimat qilmoqchi edilar, xayrbod qilib, otlandim.
            Muhammad Zamon mirzo ruxsat tilab, Agrada qoldi. Ushul kecha
            uch-to‘rt kuro‘h yo‘l yurub, ulug‘ bir ko‘l yoqasida tushub, o‘y
            quvladuk. Namozni ertarak o‘tab, otlanduk. Gambiyr suyining yoqasida
            tushlanib, namozi peshin andin otlanib, yo‘lda Mullo Rafi’ yasag‘on
            safufni kayfiyat uchun tolqon bila cholib ichtuk. Bisyor badxo‘r va
            bemaza keldi. Kech namozi digar Do‘lpurning bir kuro‘hida g‘arbi
            sori bog‘ va imoratig‘a (339 b) kim, buyurulub edi, kelib tushtum.
            Bu bog‘ va imorat buyurg‘on bir tog‘ning tumshug‘ining tuganishi
            voqi’ bo‘lubtur. Bu tog‘ tuganish tumshug‘i yakpora qizil imorat
            toshidindur. Muni buyurub edimkim, bu tog‘ni qozib, erga
            etkurgaylar. Agar yakpora toshdin oncha baland qolsakim, yakpora
            toshdin imorat taroshlasa bo‘lg‘ay, xud imorat tarosh qilg‘aylar.
            Agar oncha baland qolmasa, bu yakpora toshdin hamvor bo‘lg‘on sahnda
            havz qozilg‘ay. Oncha baland tog‘ qolmaydurkim, yakpora toshdin
            imorat bo‘lg‘ay. Ustod SHoh Muhammad sangtaroshka buyuruldikim, bir
            kaylador musamman havz bu yakpora sahn bo‘lg‘on toshning ustida tarh
            qildi. Hukm bo‘ldi: sangtaroshlar bajid mashg‘ul bo‘lg‘aylar. Bu
            yakpora toshdin havz buyurg‘on erning shimoli qalin daraxtlardur:
            anba va ja’mun va har nav’ daraxttin. Bu daraxtlarning orasida bir
            dahi-dardah chohe buyurub erdim, ul choh itmomig‘a eta yovushubtur.
            Bu chohning suyi ul havzg‘a borur. Bu havzning g‘arbi-shimolida
            Sulton Iskandar bande solibtur. Bandning ustida imoratlar qilibtur.
            Bandtin yuqqori pashakaal suvlari yig‘ilib, uluq ko‘l bo‘lur. Bu
            ko‘lning sharq atrofi bog‘dur. Ko‘lning sharq (340 a) tarafida ham
            buyurdumkim, yakpora toshdin sufanamolar tarosh qilg‘aylar. G‘arb
            tarafida masjid buyuruldi. Seshanba va Chahorshanba bu maslahatlar
            uchun Do‘lpurda turuldi. Panjshanba kuni otlanib, Chanbal daryosidin
            o‘tub, namozi peshinni daryo yoqasida qilib, ikki namoz orasida
            Chanbal yoqasidin tebrab, namozi shom bila namozi xuftan orasida
            Kavariy suyidin o‘tub tushtuk. YOg‘in jihatidin suv ulug‘ bo‘lub,
            otni uzdurur edi, kema bila o‘ttuk. Tonglasi, odina kunikim, oshur
            edi, andin otlanib yo‘lda bir kentta tushlanib, namozi xuftan
            Gvaliyardin bir kuro‘h shimol sari bir chorbog‘dakim, men o‘tgan yil
            buyurub erdim, kelib tushtum. Tonglasi namozi peshindin so‘ng
            otlanib, Gvaliyarning shimoliy pushtalarini va Namozgohini sayr
            qilib kelib, Gvaliyarning Haatiy Po‘l otliq darvozasidinkim, Raaja
            Man Singning imorati bu darvozag‘a payvasttur, kirib Raaja
            Bikramajitning imoratlarig‘akim, Rahimdod anda o‘lturub edi, kech
            namozi digar kelib tushtum. Ushbu kecha qulog‘imning tashvishi
            jihatidin va mohtob ham bois edi, afyun ixtiyor qildim. Tonglasi
            afyun humori bisyor tashvish berdi. Xeyli qay qildim. ovujudi xumor
            Man Singning va Bikramajitning imoratlarini tamom yurub, sayr
            qildim, (340 b) g‘arib imoratlardur. Agarchi bo‘luk-bo‘luk va
            besiyokdur, bu imoratlar tamom sangi taroshidadindur. Borcha
            raajalar imoratlaridin Man Singning imoratlari yaxshiroq va
            oliyroqtur. Man Sing imoratining tomining bir zil’i sharq soridur.
            Bu zil’ni o‘zga zil’larg‘a boka ko‘prak takalluf qilibtur,
            balandlig‘i taxminan qirq-ellik qari bo‘lg‘ay, tamom sangi
            taroshidadindur, yuzini gach bila oqartibturlar. Ba’zi erda to‘rt
            tabaqa imorattur, ikki quyig‘i tabaqasi xeyli qorong‘udur, andak
            yorug‘lug‘i muddate o‘lturg‘ondin so‘ngra zohir bo‘ladur, bularni
            sham’ bila yurub sayr qilduk. Bu imoratning har zil’ida besh
            gunbaztur. Bu gunbazlarni oralarida kichik-kichik Hinduston dasturi
            bila chorsu-chorsu gunbazchalardur. Bu besh uluq gunbazlarning
            ustiga zarandud qilg‘on mis tangalarini qadabturlar. Bu tomlarning
            tashqarisini yashil koshiy bila koshikorliq qilibturlar. Yashil
            koshiy bila girdo-girdini tamom keyla daraxtlarini ko‘rsatibturlar.
            Sharq soyig‘i zil’ining burjida Haatiy Po‘ldur. Pilni «xaatiy»
            derlar, darvozani «po‘l». Bu darvozaning chiqishida bir filning
            suratini mujassam qilibturlar, ustida ikki filbon ham qilibtur-lar;
            biaynihi fil, xeyli mushobih qilibturlar. Bu jihattin «Haatiy Po‘l»
            derlar. (341 a) To‘rt tabaka imoratkim bor, boridin quyig‘i
            tabaqasining bu mujassam fil sori ravzani bor, andin fil yovuq
            ko‘runadur. Yuqqorig‘i martabasi xud mazkur bo‘lg‘on gunbazlardur.
            Ikkinchi tabaqasida o‘lturur uylaridur. Bu uylar ham chuqur erlarda
            voqi’ bo‘lubtur. Agarchi Hindustoniy takalluflar qilibturlar, vale
            behavoroq erlardur. Man Singning o‘g‘li Bikramajitning imoratlari
            qurg‘onning shimoli sori o‘rtada voqi’ bo‘lubtur. O‘g‘lining
            imoratlari otasining imoraticha emas, bir uluq gunbaz qilibtur,
            xeyli qorong‘u, muddate turg‘ondin so‘ngra ravshanliq zoxir
            bo‘ladur. Bu uluq gunbazning ostidag‘i bir kichikrak imorattur, anga
            xud hech tarafdin yorug‘luq kirmas. Ushbu uluq gunbazning ustida
            Rahimdod bir kichikrak tolorg‘ina qilibtur. Rahimdod ushbu
            Bikramajitning imoratlarida o‘lturubtur. Ushbu Bikramajitning
            imoratlaridan bir yo‘le qilibturlarkim, otasining imoratlarig‘a
            borur. Toshqoridin aslo ma’lum emas, ichkaridin ham hech er
            ko‘runmas, ba’zi erdin yorug‘luq kirar, tavr yo‘ledur. Bu
            imoratlarni sayr qilib, otlanib Rahimdod solg‘on madrasani kezib,
            qo‘rg‘onning janubiy tarafida bir uluq havzning yoqasida Rahimdod
            solg‘on bog‘chani tafarruj qilib, kech (341 - 6) o‘rdu tushgan
            chorbog‘ka kelduk. Bu bog‘chada xeyli gullar tikibtur. Xushrang
            qizil kaneyr bog‘chada xeyli bor. Bu erlarning kaneyri guli
            shaftoludek bo‘lur. Gvaliyarning kaneyri qip-qizil xushrang
            kaneyrlardur. Bir pora qizil kaneyri Gvaliyardin Agra bog‘larig‘a
            kelturub ekturdum. Bu bog‘ janubida bir uluq ko‘ldur. Pashakaal
            suvlari bu ko‘lda yig‘ilur. Bu ko‘lning g‘arbida bir baland
            butxonadur. Sulton SHamsiddin Eltamish bu butxonaning yonida bir
            masjidi jomi’ solibtur. Bu butxona xeyli baland butxonadur.
            Qo‘rg‘onda mundin balandroq imorat yo‘ktur va Do‘lpurning tog‘idin
            Gvaliyar qo‘rg‘oni va butxona mushaxxas ko‘runur. Derlarkim, bu
            butxonaning toshlarini tamom ushbu uluq ko‘ldin qozib olibturlar. Bu
            bog‘chada bir yig‘och tolor qilibtur, pastroq, beandomroq.
            Bog‘chaning eshigida Hindustoniy vaz’liq bemaza ayvonlar qilibtur.
            Tonglasi namozi peshin Gvaliyarning ko‘rmagan erlarining sayri
            doiyasi bila otlanib, Man Singning qo‘rg‘onidin toshqorig‘i
            Ba’dalgar otliq imoratini ko‘rub, Haatiy Po‘l darvozasidin kirib
            Udva degan erga borduk. Bu Udva degan er qo‘rg‘onning g‘arbiy
            tarafida bir ko‘l voqi’ bo‘lubtur. Agarchi bu qo‘l bir fasildinkim,
            tog‘ ustida qilibturlar, toshqoridur, vale bu qo‘lning dahanasida
            yana ikki martaba baland fasillar qilibturlar. Bu fasillarning
            balandligi o‘ttuz-qirq qari yovushur. Ichkarigi fasil uzunroqtur va
            balandroqtur. (342 a) Bu fasil ko‘lning bu yuzidagi va ul yuzidagi
            qo‘rg‘on fasilig‘a payvast bo‘lubtur. Bu fasilning o‘rtasida bu
            fasildin pastroq yana bir fasil igribturlar. Bu fasil sar-tosar
            emas, obro‘d maslahatig‘a bu fasilni igirgandurlar. Bu fasilning
            ichida suv olmoq uchun «vayn» qilibturlar, o‘n-o‘n besh zina bila
            suvg‘a etar. Bu uluq fasilning vaynliq fasilig‘a chiqar eshigining
            ustida Sulton Shamsiddin Iltamishning otini toshda qazib,
            bitibturlar, tarixi: «sanayi salosina va sitta miadur".. Bu
            toshqarig‘i fasilning tubida qo‘rg‘ondin toshqori uluq ko‘l
            tushubtur, g‘olibokim, kam bo‘lur ko‘l emas, obro‘dga bu ko‘l suyi
            borur. Bu Udvaning ichida yana ikki uluq ko‘ldur. Qo‘rg‘on eli bu
            ko‘llarning suyini o‘zga suvlarga tarjih kilur-lar. Bu Udvaning uch
            tarafi yakpora tog‘ voqi’ bo‘lubtur. Toshining rangi Bayana
            toshlaridek qizil emastur, bir nima berangroktur. Bu Udvaning
            atrofidag‘i yakpora qiyolarni qozib, uluq-kichik mujassam butlar
            tarosh qilibturlar. Janub tarafi bir uluq buttur, balandlig‘i
            taxminan yigirma qari bo‘lg‘ay. Bu butlarni tamom yalang‘och,
            besatri avrat ko‘rsatibturlar. Udvaning ichidagi (342 b) ikki uluq
            ko‘lning atrofida yigirma-yigirma besh choh qozibtur-lar. Bu
            chohlardin suv tortib, sabzakorliklar qilib va gullar va daraxtlar
            ekibturlar. Udva yomon er emas, tavr eredur. Aybi atrofidag‘i
            butlardur. Butlarni ham buyurdumkim buzg‘aylar. Udvadin yana
            qo‘rg‘ong‘a chiqib, Sultoniy Po‘lning o‘zinikim, kofirlar zamonidin
            beri bu darvoza masdud ekondur, tafarruj qilib, namozi shom Rahimdod
            solg‘on bog‘chag‘a kelib tushtum, ul oxshom o‘shul bog‘chada-o‘q
            bo‘ldum. Seshanba kuni, oyning o‘n to‘rtida Raana Sangaaning
            Bikramajit otliq ikkinchi o‘g‘lidinkim, onasi Padmavatiy bila
            Rantanbo‘r qal’asida edilar, kishilari keldi. Gvaliyar sayrig‘a
            otlang‘ondin burun ham Bikramajitning uluq e’tiborliq Aso‘k otliq
            hindusidin kishilar kelib, kulluq va xizmatkorliq izhorini qilib,
            o‘ziga etmish laklik vajhi istiqomat istid’o qilib edi. Andoq
            muqarrar qilib edikim, Rantanbo‘rni topshurg‘ay. Muddaosideq
            parganalar inoyat qilib, kishilariga ruxsat berduk. Gvaliyar
            sayrig‘a boriladur edi, ul kishilarga Gvaliyarda miyod qilduk.
            Miyoddin bir necha kun keyinroq qoldilar. Bu Aso‘k hindu
            Bikramajitning onasi Padmavatiyg‘a yakin uruq (343 a) bo‘lur emish.
            Bu kayfiyatni onaliq-o‘g‘ullukka ham izhor qilibtur. Ular ham bu Ark
            bila muttafiq bo‘lub, davlatxohliq va xizmatkorliq kabul
            qilibturlar. Toj va kuloh va zar kamarkim, Sangaa Sulton Mahmudni
            bosib, Sulton Mahmud kofirning qaydig‘a tushganda bu ta’rifiy toj va
            kuloh va zar kamarni olib, Sulton Mahmudni ko‘yub edi, o‘shul toj va
            kuloh va zar kamar Bikramajitta ekandur, og‘asi Ratansinkim, holo
            otasi o‘rnig‘a raana bo‘lub, Chito‘rg‘a qobizdur, toj va kuloh bila
            zar kamarni inisidin tilabtur. Bu bermaydur. Bu kelgan kishilardin
            toj va kuloh va zar kamarni manga so‘zlanibtur. Rantanbo‘rning
            mubodalasig‘a Bayanani tilabtur. Bayana so‘zidin alarni o‘tkarib,
            SHamsobodni Rantanbo‘r mubodalasig‘a va’da qilduk. Ushul kuni-o‘q bu
            kelgan kishilariga xil’atlar kiydurub, to‘qquz kunda Bayanag‘a
            kelmoq miyodi bila ruxsat berildi. Bu bog‘chadin otlanib,
            Gvaliyarning butxonalarini sayr qilduk. Ba’zi butxonalar du oshyona,
            se oshyona, oshyonalari pastroq, kadimiy vaz’liq izorasida tamom
            mujassam suratlar toshdin qozibturlar. Ba’zi butxona madrasa vaz’liq
            peshgohida uluq va baland gunbaz, madrasa hujralaridek hujralarikim
            bor, har hujraning ustida tang-tang gunbazlar taroshida toshdin
            qilibturlar. Quyidagi (343 b) hujralarida mujassam toshdin butlar
            tarosh qilibturlar. Bu imoratlarni tafarruj qilib, Gvaliyarning
            g‘arbiy darvozasidin chiqib, Gvaliyar qo‘rg‘onining janub tarafidin
            evrulub, sayr qilib, Rahimdod solg‘on chahorbog‘kakim, Haatiy
            Po‘lning olidadur, kelib tushtum. Rahimdod to‘y ishini bu chorbog‘da
            tayyor qilib edi, yaxshi oshlar tortib, qalin peshkashlar qildi,
            jins va naqddin to‘rt lak peshkashi edi. Bu chorbog‘din otlanib,
            kech o‘z chorbog‘img‘a keldim. Chahorshanba kuni, oyning o‘n beshida
            Gvaliyarning sharqi-janubi sori obshornikim, Gvaliyardin olti kuro‘h
            yo‘ldur, sayr qila bordim, mundin kechrak otlanilg‘on ekondur.
            Obshorg‘akim, kech namozi peshin etishtuk. Bir arg‘amchi baland
            qiyodin bir tegirmon suyi shorildob tushadur. Bu suv tushar erdin
            quyiroq ulug‘ ko‘l bo‘lubtur. Bu obshordin yuqqori bu suv yakpora
            qiyoning ustidin oqib keladur. Bu suvning tubi yakpora toshdur. Har
            erda-har erda tushub ko‘l bo‘lubtur. Bu suvning yoqalarida yakpora
            parcha-parcha toshlar tushubtur, o‘lturg‘udeq vale bu suv doimiy
            emas emish. Obshorning ustida o‘lturub, ma’jun eduk. Suv yuqqori
            borib, suvning bidoyatig‘acha sayr qilib, yonib, bir balandi ustiga
            chiqib, muddate o‘lturduk. Sozandalar soz choldilar va go‘yanda (344
            a) lar nima ayttilar. Obnus yig‘ochinikim, hind eli «tindu» derlar,
            ko‘rmaganlarga ko‘rsatildi. Andin yonib, tog‘din tushub, namozi shom
            bila namozi xuftanning orasida andin otlanduk. Ikki posg‘a yovuq bir
            erda kelib uyquladuk. Kunning bir pahari bo‘la chorbog‘qa kelib
            tushuldi. Odina kuni, oyning o‘n ettisida Suhjana degan
            Salohiddinning zodbud kentini va kentidin yuqqori tog‘ orasidag‘i va
            ko‘l ichidagi limu va sadafil bog‘ini sayr qilib, bir paharda kelib,
            chorbog‘qa tushtum. Yakshanba kuni, oyning o‘n to‘kkuzida tongdin
            burunroq chorbog‘din otlanib, Kavariy suyidin o‘tub, tushlanduk.
            Namozi peshinda andin otlanib, oftob o‘lturur mahal Chanbal suyidin
            o‘tub, namozi shom namozi xuftan orasida Do‘lpur qo‘rg‘oniga kirib,
            charog‘ bila Abulfath solg‘on hammomni sayr qilib, andin otlanib,
            yangi chorbog‘ solg‘on erga band boshig‘a kelib tushuldi.
            Tonglasig‘a buyurulg‘on erlarni yurub sayr qildim. Yakpora toshda
            buyurulg‘on kaylador havzning yuzini bir martaba tamom
            ko‘tarmaydurlar edi, buyuruldikim, sangtaroshlar ko‘prak kelib, bir
            martaba, havzning tubini durust olsunlarkim, suv quyib, atrofini
            tarozu qilsa bo‘lg‘ay. Kech namozi digar havzning bir martaba yuzini
            tamom oldilar. Buyurdimkim, suv to‘ldurdilar. (3446) Atrofini suv
            bila tarozu qilib, hamvor qilmoqqa mashg‘ul bo‘ldilar. Bu navbat
            yana bir obxona buyurdimkim, erini yakpora toshdin tarosh
            qilg‘aylar, ichidagi kichik havzni ham yakpora toshdin qozg‘oylar.
            Dushanba kuni ma’jun suhbati bo‘ldi. Seshanba kuni ham anda-o‘q
            edim. Chahorshanba kechasi og‘iz ochib, nima eb, Sekriyga bormoq
            azimati bila otlanildi. Ikki paharg‘a yovuq bir erda tushub,
            uyquladuk. Qulog‘img‘a, bilmon, sovuqning ta’siri bo‘ldi o‘xshar, bu
            oxshom asru ko‘p og‘ridi, uyqulay olmadim. Tong boshida bu erdin
            tebrab, bir paharda Sekriyda solg‘on boqqa etib tushuldi. Bog‘ning
            tomi va chohning imoratlari xotirxoh bo‘lmag‘on jihatidin ish
            ustidagilarni tahdid va siyosat qilildi. Sekriydin namozi digar bila
            namozi shom ora-sida otlanib, Madhakurdin o‘tub, bir erda tushub
            uyquladuk. Andin otlanib, bir pahar bo‘la Agraga kelib, kal’ada
            Xadicha Sultonbegim*nikim, Faxrijahonbegim borib, bular ba’zi
            ish-kuch uchun qolibturlar, ko‘rub, Juundin o‘gub, «Hasht bihisht»
            bog‘ig‘a keldim. Shanba kuni, safar oyining uchida uluq amma
            begimlardin uch begim: Gavharshodbegim, Badiuljamolbegim, Oqbegim;
            kichik begimlardin: Xonzodabegim, Sulton Mas’ud mirzoning qizi, yana
            Sulton Baxtbegimning qizi, yana yanga chechamningkim, Zaynab
            Sultonbegim bo‘lg‘ay, nabirasi kelib, Tu’tadin o‘tub, mahallot
            yoqasida daryo qirg‘og‘ida (345 a) tushub edilar, borib, namozi
            digar bila namozi shomning orasida ko‘rdum. Andin kema bila-o‘q
            keldim. Dushanba, safar oyining beshida Bikramajitning burung‘i
            elchisi va so‘ng‘i elchisiga bayri Bhiralik hindulardin Devaning
            o‘g‘li Hamusiyni qo‘shub yiborildikim, Rantanbo‘rni topshurmoq
            uchun, xizmatkorlikni kabul qilmoq uchun o‘z roh va rasmi bila ahd
            va shart qilg‘ay. Bizning bu borg‘on kishi ko‘rub, bilib, inonib
            kelgay. Ul bu aytg‘onlarining ustiga tursa, men ham va’da qildimkim,
            Tengri rost keltursa, otasining o‘rnig‘a raana qilib, Chito‘rda
            o‘lturg‘uzay. Ushbu fursatlarda Dehlidag‘i va Agradagi Iskandar bila
            Ibrohimning xizonalari tamom bo‘ldi. Cherik yarog‘ig‘a va to‘p va
            tufakchining doru va jidog‘ig‘a panjshanba kuni, safar oyining
            sekkizida jami’ vajhdorning vajhidin sadu si farmon bo‘ldikim,
            devong‘a tushurub, bu asbob va olotqa sarf va harj qilg‘aylar.
            Shanba kuni, oyning o‘nida Sulton Muhammad baxshining Shoh Qosim
            otliq piyodasinikim, bir qatla Xuroson ahlig‘a istimolat farmonlari
            elitib edi, yana Hiriga yiborildi. Bu mazmun bila farmonlar
            elittikim, Hindustonning sharq va g‘arb (345 b) yog‘iylaridin va
            kofirlaridin Tengri inoyati bila xotirlar jam’ bo‘ldi. Ushbu yoz
            Tengri rost keltursa, albatta, o‘zumizni har nav’ qilib
            etkurgumizdur. Ahmad Afshorg‘a ham farmon yiborildi. Farmonning
            hoshiyasida o‘z xatim bila bitib, Faridun Qo‘buziyni tiladim. Ushbu
            kun peshin simob emakni bunyod qildim. Chahorshanba kuni, oyning
            yigirma birida bir Hindustoniy pochi Komronning va Xoja Do‘st
            Xovandning arzadoshtlarini kelturdi. Xoja Do‘st Xovand zilhijja
            oyining o‘nida Kobulg‘a borib, Humoyun qoshig‘a tebrab ekandur.
            Xubyonda Komronning kishisi Xojag‘a borurkim, Xoja kelsunlar, har
            nekim farmon bo‘lubtur, etkursunlar, so‘zunni so‘zlashib borsunlar.
            Komron zilhijja oyining o‘n ettisida Kobulg‘a kelgandur. Xoja bila
            so‘zlashib, Xoja ushbu zilhijja oyining yigirma sekkizida Qal’ayi
            Zafarg‘a uzotur. Bu kelgan arzadoshtlarda yaxshi xabarlar edi:
            Shahzoda Tahmosp o‘zbakning daf’ig‘a azimat qilib, Renish o‘zbakni
            Domg‘onda olib o‘lturub, elini qatli om qilur. Ubaydxon qizilbosh
            xabarini tahqiq topqoch, Hiri girdidin qo‘pub, Marvg‘a borib,
            Samarqand va ul navohidag‘i sultonlarni Marvg‘a tilar.
            Movarounnahrdag‘i sultonlar tamom Marvg‘a ko‘makka (346 a) borurlar.
            Bu xabarni ham ushbu pochi kelturdikim, Humoyunning o‘g‘li bo‘lmish.
            Yodgor tag‘oyining qizidin. Komron ham Kobulda kadxudo bo‘ladur
            emish, tag‘oyisi Sulton Ali mirzoning qizini oladur emish. Ushbu kun
            Sayyid Dakniy Sheroziy jibagarg‘a xil’at kiydurub, in’om qilib,
            favvoralik chohni buyurdukkim, biluricha itmomg‘a tegurgay. Odina
            kuni, oyning yigirma uchida harorate badanimda zohir bo‘ldi.
            Andokqim, jum’a namozini masjidta tashvish bila o‘tadim, namozi
            peshin ehtiyotini qilib, kitobxonada bir zamondin so‘ng mashaqqat
            bila o‘tadim. Indini, yakshanba kuni isitib, ozroq titradim.
            Seshanba kechasi, safar oyining yigirma yettisida hazrat Xoja
            Ubaydulloning «Volidiya» risolasini nazm qilmoq xotirimg‘a kechti.
            Hazratning ruhig‘a iltijo qilib, ko‘nglumga kechurdumkim, agar bu
            manzum ul hazratning maqbuli bo‘lur, xud nechukkim, sohibi «Qasidai
            Burda»-ning qasidasi maqbul tushub, o‘zi aflaj marazidin xalos
            bo‘ldi, men dog‘i bu orizadin qutulub, nazmimning qabulig‘a dalile
            bo‘lg‘usidur. Ushbu niyat bila «ramali musaddasi maxbun, arzuz va
            zarbgohi maxbuni mahzuf» (346 b) vaznidakim, Mavlono Abdurraxmon
            Jomiyning «Subha»si ham bu vazndadur, risola nazmig‘a shuru’ qildim,
            ham o‘shal kecha o‘n uch bayt aytildi. Iltizom yo‘sunluq kunda o‘n
            bayttin kamrak aytilmas edi, g‘olibo bir kun tark bo‘ldi. O‘tgan yil
            va balki har mahal mundoq orizakim bo‘ldi, aqalli bir oy-qirq kunga
            tortti. Tengri inoyati bila, hazratning himmatidin, panjshanba kuni,
            oyning yigirma to‘qquzida andake afsurda bo‘ldi, o‘zga bu orizadin
            xalos bo‘ldum. Shanba kuni, rabiul avval oyining sekkizida risola
            so‘zlarini nazm qilmog‘ ixtitomiga etti. Bir kun ellik ikki bayt
            aytildi. Chahorshanba kuni, oyning yigirma sekkizida atrof va
            javonibka cheriklarga farmonlar yiborildikim, yaqin fursatta, Tengri
            etkursa, cherik otlang‘umizdur. Cherik yarog‘i bila bot etisha
            kelsunlar. Yakshanba kuni, rabiul avval oyining to‘qqizida Bek
            Muhammad ta’liqchi keldi. O‘tgan yil muharram oyining oxirida
            Humoyung‘a xil’at va ot eltib edi. Dushanba kuni, oyning o‘nida
            Bekkina Vays Log‘ariy bila Bayonshayx otliq Humoyuning bir navkari
            Humoyunning qoshidin keldilar. Bekkina Humoyunning o‘g‘lining
            sevinchisiga kelibtur. Otini Alamon ko‘yubtur, Shayx Abulvajd
            valodatig‘a tarix: (347 a) «SHahi saodatmand» topibtur. Bayonshayx
            Bekkinadin xeyli so‘ngra chikibtur. Odina kuni, safar oyining
            to‘kquzida Kishimning oyog‘ida Dushanba degan erdin Humoyundin
            ayrilibtur. Dushanba kuni, rabiul avval oyining o‘nida Agraga keldi,
            jald keldi. Yana bir qatla ham ushbu Bayonshayx Qal’ayi Zafardin
            Qandahorg‘a o‘n bir kunda borib edi. Shahzodaning kelganining va
            o‘zbakning shikast topqonining xabarini bu Bayonshayx kelturdi.
            Tafsili budurkim, shaxzoda Tahmosp Iroqdin qirq ming kishi bila Rum
            dasturi tufak va aroba tartib qilib, tez-o‘q yurub kelib, Bistom va
            Domg‘onda Renish o‘zbakni olib, eli bila qirib tez-o‘q o‘tar.
            Kepakbiyning o‘g‘li Qambar Alini ham qizilbosh odami bosar.
            Oz-og‘loq kishi bila Ubaydxon qoshig‘a kelur. Ubaydxon Hiri
            navohiysida turush yarog‘ini topmay, jami’ Balx va Hisor va
            Samarqand va Toshkanddagi xon va sultonlarg‘a qadag‘a bila kishilar
            chopturub, o‘zi Marvg‘a kelur, bot-o‘q yig‘ilurlar. Toshkandtin
            Suyunchakxonning ulug‘idin kichikroq o‘g‘li Baroq Sulton, Samarqand
            va Miyonkoldin Ko‘chumxon va Abusa’id Sulton va Po‘lod Sulton (3476)
            va Jonibek Sulton o‘g‘lonlari bila va Hisordin Hamza Sulton bila
            Mahdiy Sultonning o‘g‘lonlari va Balxdin Ketin Qaro Sulton va jami’
            sultonlar bot-o‘q borib, Marvda Ubaydxon bila mulhaq bo‘lurlar. Yuz
            besh ming kishi bo‘lurlar. Bularning tilchisi mundoq xabar
            keltururkim, shahzoda Ubaydxonni Hirining navohisida oz-og‘loq
            cherik bila o‘lturubtur deb, qirq ming kishi bila ildam kelibtur.
            Holo bu jam’iyatning xabarini topib, Rodagon o‘langida xandaqlab
            o‘lturubturlar. O‘zbaklar bu xabarni topib, g‘animni ko‘zga ilmay,
            kengashni munga qo‘yarlarkim, barcha xon va sultonlar Mashhadta
            o‘ltururbiz, bir necha sultonni yigirma ming kishi bila ta’yin
            qilurbizkim, qizilboshning o‘rdusining navohisiyda yurub, boshini
            chiqorg‘ali qo‘ymas. Aqrab bo‘lg‘och, yadachilara buyururbizkim,
            yada qilg‘aylar. Ushbu rangda ojizlandurub olurbiz, deb Marvdin
            ko‘charlar. Shaxzoda ham Mashhaddin chiqib, Jom va Hargird
            navohisida muqobala bo‘lurlar. Shikast o‘zbak sori voqi’ bo‘lur.
            Qalin sulton giriftor bo‘lub, qatlg‘a borur. Bir xatta xud andoq
            bitib edilarkim, Ko‘chumxondin o‘zga (348 a) hech sultonning tahqiq
            chiqqani mushaxxas emas. Cherik bila bo‘lg‘on kishilardin hanuz
            kishi kelmaydur. Hisordag‘i sultonlar Hisorni tashlab chiqarlar.
            Chalmakim, asli oti Ismoildur, Ibrohim joniyning o‘g‘li, Hisor
            qo‘rg‘onida ekandur. Ushul Bayonshayxdin-o‘q Humoyung‘a, Komrong‘a
            xatlar bitib, tez-o‘q yonduruldi. Odina kuni, oyning o‘n to‘rtida
            xat va kitobatlar tayyor bo‘lub, Bayonshayxqa topshurub, ruxsat
            berildi. Shanba kuni, oyning o‘n beshida Agradin uzadi. Humoyung‘a
            bitilgan xatning savodi: «Humoyung‘a mushtoqliqlar bila sog‘inib
            salom degach, so‘z ulkim, dushanba kuni, rabiul avval oyining o‘nida
            Bekkina bila Bayonshayx keldilar. Xatlardin va arzadoshtlardin ul
            yuzdagi, bu yuzdagi kayfiyat va holot mushaxxas va ma’lum bo‘ldi.
            Shukr, bermish sanga haq farzande, Sanga farzandu, manga dilbande.
            Tengri taolo mundoq sevinchlarni manga va sanga hamisha ro‘zi
            qilg‘ay, omin yo rabbal-olamin. Otini Al’amon qo‘ymishsen. Tengri
            muborak qilg‘ay. Vale, bovujudkim, o‘zung bitibsen, mundin g‘ofil
            bo‘lubsenkim, kasrati isti’mol bila avom Alamo (348 b) derlar, yo El
            Amon derlar, o‘zga mundoq alif-lom otta kam bo‘lur. Tengri otini va
            zotini farxunda va muborak qilg‘ay, manga va sanga ko‘p yillar va
            bisyor qarnlar Al’amonni davlat va saodat bila tuta bergay. Tengri
            taolo o‘z fazl va karami bila bizning ishimizni yasaydur. Mundoq
            qopu qarnlarda topilmas. Yana seshanba kuni, oyning o‘n birida
            arojif xabar keldikim, Balx eli Qurbonni tilab Balxqa kiyurmishlar.
            Yana Komrong‘a, Kobuldag‘i beklarga farmon bo‘ldikim, borib, sanga
            qo‘shulub, Xisor yo Samarqand yo har sorig‘akim saloxi davlat
            bo‘lsa, yuru-gaysiz. Tengrining inoyati bila yog‘iylarni bosib,
            viloyatlarni olib, do‘stlarni shod va dushmanlarni nigunsor
            qilg‘aysiz, inshoolloxu taolo. Sizlarning jon tortib, qilich chopmoq
            mahallaringizdir. Qopuda kelgan ishni taqsir qilmangiz. Garonjonliq
            bila kohilliq podshohliq bila rost kelmas. Jahongire tavaqquf bar
            nayobad, Jahon onro buvad ko‘ beh shitobad, Hama chizi zi ro‘i
            kadxudoi- Sukun meyobad illo podshohiy. Agar Tengri inoyati bila
            Balx va Hisor viloyati muyassar va musahhar bo‘lsa, Hisorda sening
            kishing bo‘lsun, Balxta Komronning kishisi bo‘lsun. Agar Tengri
            inoyati bila Samarqand ham musahhar bo‘lsa, Samarqandta sen
            o‘lturg‘il, Hisor viloyatini, (349 a) inshoolloh xolisa qilg‘umdur.
            Agar Komron Balxni ozirg‘ansa, arzadosht qiling, inshoolloh aning
            qusurini o‘shal viloyatlardin-o‘q rost qilg‘umizdur. Yana sen o‘zing
            bilur edingkim, doim bu qoida mar’iy edi: olti hissa sanga bo‘lsa,
            besh hissa Komrong‘a bo‘lur edi. hamisha bu qoidani mar’iy tutub,
            mundin tajovuz qilmang. Yana ining bila yaxshi maosh qilg‘aysan.
            Uluqlar ko‘tarimlik kerak, umidim borki, sen ham yaxshi ixtilot
            qilg‘aysan. Aning ham mutasharri’ va yaxshi yigit qo‘pubtur, ul ham
            mulozamat va yakjihatliqta taqsir qilmag‘ay. Yana sendin ozroq gilam
            bor, bu ikki-uch yildin beri bir kishing kelmadi. Men yiborgan kishi
            ham rost bir yili so‘ngra keldi. Mundoq bo‘lurmu? Yana xatlaringda
            yolg‘uzluq, yolg‘uzluqkim, debsen, podshohliqta aybdur, nechukkim
            debturlar: Agar poy bandi rizo pesh gir, Va gar yaksuvori sari xesh
            gir. Hech qayde podshohliq qaydicha yo‘qtur. Podshohliq bila
            yolg‘uzluq rost kelmas. Yana men degandeq bu xatlaringni bitibsen va
            o‘qumaysen, ne uchunkim, agar o‘qur xayol (349 b) qilsang edi,
            o‘quyolmas eding. O‘kuyolmagandin so‘ng albatta tag‘yir berur eding.
            Xatingni xud tashvish bila o‘qusa bo‘ladur, vale asru mug‘laktur.
            Nasri muammo hech kishi ko‘rgan emas. Imlong yomon emas. Agarchi
            xeyli rost emas, iltifotni «to» bila bitibsen. Qulunjni «yo» bila
            bitibsen. Xatingni xud har tavr qilib o‘qusa bo‘ladur, vale bu
            mug‘laq alfozingdin maksud tamom mafxum bo‘lmaydur. G‘olibo xat
            bitirda kohillig‘ing ham ushbu jihattindur. Takalluf qilay deysen,
            ul jihattin mug‘laq bo‘ladur. Bundin nari betakalluf va ravshan va
            pok alfoz bila biti; ham sanga tashvish ozroq bo‘lur va ham
            o‘qug‘uchig‘a. Yana uluq ish ustiga borasen, ish ko‘rgan, ra’y va
            tadbirliq beklar bila kengashib, alarning so‘zi bila amal
            qilg‘aysen. Agar mening rizomni tilarsen, xilvatnishinliqni va el
            bila kam ixtilotliqni bartaraf qilg‘il. Kunda ikki navbat iningni va
            beklarni ixtiyorlarig‘a qo‘ymay, qoshingg‘a charlab, har maslahat
            bo‘lsa kengashib, bu davlatxohlarning ittifoqi bila har so‘zunga
            qaror bergaysen. Yana Xoja Kalon, mening bila gustoxona ixtilot qila
            o‘rganib edi, sen (350 a) dog‘i, nechukkim men Xoja Kalon bila
            ixtilot qilur edim, o‘shundoq ixtilot qilg‘aysen. Agar Tengri
            inoyati bila ul sorilar ish ozroq bo‘lsa, Komrong‘a ehtiyoj
            bo‘lmasa, Komron Balxta mazbut kishilarni qo‘yub, o‘zi mening
            qoshimg‘a kelsun. Yana muncha fath va zafarlar Kobulda ekanda
            bo‘ldi, Kobulni shugun tutubturmen, ani xolisa qildim. Hech
            qaysingiz tama’ qilmag‘aysiz. Yana yaxshi boribsen, Sulton Vaysning
            ko‘nglini olibsen, ani qoshingg‘a kelturub, aning ra’yi bila amal
            qilg‘aysenkim, ish bilur kishidur. Cherikni yaxshi yig‘ib yurgaysen.
            Og‘iz so‘zlaridin Bayonshayx sohib vuqufdur, ma’lum bo‘lg‘usidur,
            deb mushtoqliklar bila salom. Panjshanba kuni, rabiul avval oyining
            o‘n uchida bitildi». Komrong‘a va Xoja Kalong‘a dag‘i ushbu mazmun
            bila o‘z ilgim bila xatlar bitib yibordim. Chahorshanba kuni, oyning
            o‘n to‘qquzida mirzolar va sultonlar, turk va hind umarosini
            charlab, mashvarat qilib, so‘zni munga qo‘yuldikim, bu yil xud,
            albatta, bir sori cherik yurumak kerak. O‘zumizdin burunroq Askariy
            Purabka mutavajjih bo‘lg‘ay. Gang daryosidin narig‘i salotin va
            umaro cheriklari bila Askariyga kelib qo‘shu¬lub, har sorig‘akim,
            salohi davlat bo‘lsa, azimat qilg‘aylar. Bu kayfiyatlarni bitib,
            shanba kuni, oyning (350 b) yigirma ikkisida o‘n olti kunlik buljor
            bila G‘iyosiddin qo‘rchini Sulton Junayd barlos boshliq Purab
            umarosig‘a chopturuldi. Og‘iz so‘zlari bu bo‘ldikim, zarbzan va
            aroba va tufak urush asbob va olotidur, bular tayyor bo‘lg‘uncha,
            o‘zumizdin ilgarrak Askariyni yiborildi. Gangning nari yuzidagi
            jami’ salotin va umarog‘a farmon bo‘ldikim, Askariy qoshig‘a
            yig‘ilib, har sorig‘a salohi davlat bo‘lsa, Tengri inoyati bila
            mutavajjih bo‘lg‘ay. Andag‘i davlatxohlar bila mashvarat qiling.
            Agar manga ehtiyojliq ish bo‘lsa, ushbu miyod bila borg‘on kishi
            kelgach-o‘q betavaqquf, inshoolloxu taolo, otlang‘umdur. Agar
            Bangaliy yakjihatliq va ixlos maqomida bo‘lsa va ul orada manga
            ehtiyoj bo‘lg‘udek ishi bo‘lmasa, ani ham sharh bila arzadosht
            qiling. Boqib turub bo‘lmas, o‘zga sori azimat qilg‘umdur. Sizlar
            davlatxohlarning mashvarati bila, Askariyni olib yurub, andag‘i
            ishlarga Tengri taolo inoyati bila faysal bergaysiz.» Shanba kuni,
            rabiul avval oyining yigirma to‘qquzida Askariyga murassa’ kamar
            xanjar bila, podshohona xil’at kiydurub, alam va tug‘ va naqora va
            tavila tupchoq va o‘n fil va qator teva va qator xachir, (351 a)
            podshohona asbob va olot in’om bo‘ldi, hukm bo‘ldikim, devon boshida
            o‘lturg‘ay. Mullosig‘a va ikki atkasiga tugmalik chakmanlar va yana
            o‘zga navkarlariga uch to‘qquz to‘n in’om bo‘ldi. Yakshanba kuni,
            oyning salxida Sulton Muhammad baxshining uyiga bordim, poyandoz
            solib, sochiq kiyurdi. Naqd va jinsdin ikki lakdin ko‘prak nima
            peshkash qildi. Osh va peshkash tortilg‘ondin so‘ng yana bir
            hujrasig‘a borib, o‘lturub, ma’jun eduk. Andin uch paharda chiqib,
            suvdin o‘tub, «Xilvatxona» kelildi. Panjshanba kuni, rabiul oxir
            oyining to‘rtida mundoq muqarrar bo‘ldiki, Agradin Kobulg‘acha
            Chaqmoqbek Shohiy tamg‘ochining navisandalig‘i bila tanob urg‘ay.
            Har to‘qquz kuro‘h manor ko‘porg‘aylarkim, manorning balandlig‘i o‘n
            ikki kari bo‘lg‘ay. Ustida bir chordara ko‘porg‘aylar. Dar o‘n
            sekkiz kuro‘hda olti yom oti bog‘lag‘aylar. Yomchi va sayisga ulufa
            va otlarg‘a aliq ta’yin bo‘lg‘ay. Andoq farmon bo‘ldikim, bu yom oti
            bog‘latur er agar bir xolisag‘a yovuq bo‘lsa, bu mazkur
            bo‘lg‘onlarni andin saranjom qilsunlar, yo‘q ersa, har bekning
            parganasiga voqi’ bo‘lsa, aning uxdasida qilsunlar. Ushbu kun
            Chakmoq bila Shohiy Agradin chiqtilar. Bu kuro‘hlarni mil bila
            muvofiq ta’yin qilildi. Nechukkim, «Mubayyin»da mazkurdur: (351 b)
            To‘rt mingdur qadam bila bir mil, Bir kuro‘h oni Hind eli der bil.
            Dedilar bir yarim qari bir qadam, Har qari bilki, bordur olti tutam.
            Har tutam to‘rt eliq yana har elik Olti jav arzi bo‘ldi, bil, bu
            bilik. Paymoyish tanobini bu mazkur bo‘lg‘on bir yarim qari bilakim,
            to‘qquz tutam bo‘lg‘ay, qirq qari ta’yin qilildikim, yuz tanobi bir
            kuro‘h bo‘lg‘ay. Shanba kuni, oyning oltisida to‘y bo‘ldi. Qizilbosh
            va o‘zbak va hindularning elchilari bu to‘yda bor edilar. Qizilbosh
            elchilarni o‘ng qo‘lda, etmish-sekson qari yiroqroq shomiyona barpoy
            qilib, o‘lturg‘uzuldi. Farmon bo‘ldikim, beklardin Yunus Ali
            qizilboshlar bila o‘lturg‘ay. So‘l qo‘lda ham ushbu dastur bilan
            o‘zbak elchilari o‘lturub, beklardin Abdulloxg‘a farmon bo‘ldi-kim,
            bular bila o‘lturg‘ay. Men yangi solg‘on musamman xaspo‘sh tolorning
            shimoliy zil’ida o‘lturdum, o‘ng qo‘lumda besh-olti qari — To‘xta
            Bo‘g‘a Sulton va Askariy va Hazrati Xojaning avlodi Xoja
            Abdushshahid va Xoja Kalon va Xoja Husayniy va Xalifa va yana
            Samarqandtin kelgan xojalarning tavobii hofiz va mullolar
            o‘lturdilar. So‘l qo‘lumda besh-olti (352 a) qari — Muhammad Zamon
            mirzo va Tongotmish Sulton va Sayyid Rafi’ va Sayyid Rumiy va Shayx
            Abulfath va Shayx Jamoliy va Shayx Shihobiddin arab va Sayyid Dakniy
            o‘lturdilar. Jami’ salotin va havonin va akobir va umaro oshdin
            burun qizildin, oqtin, qoradin, raxttin, jinstin sochiqlar
            kiyurdilar. Buyurdimkim, olimda zaylucha soldilar. Qizil va oqni bu
            zaylucha ustiga to‘ktilar. Raxt va oq parcha va badralarni ham qizil
            va oqning yonida to‘da qildilar. Oshdin burunroq sochiq kiyurur
            asnosida mast tevalarni va fillarni o‘trudag‘i orolda urushqa
            soldilar. Bir necha qo‘chqor ham urushturdilar. Bulardin so‘ng
            kushtigirlar kushti tushtilar. Ulug‘ osh tortilg‘ondin keyin, Xoja
            Abdushshaxid bila Xoja Kalong‘a o‘rmak abralik kish jubbalar munosib
            xil’atlar bila kiyduruldi. Mullo Farrux va Hofiz boshliq bila
            kelganlariga chakmanlar kiyduruldi. Ko‘chumxonning elchisiga va
            Hasan Chalabiyning inisiga ham kumosh boshlik tugmalik kish jubbalar
            faroxo‘riy xil’atlar inoyat bo‘ldi. Abusa’id Sultonning va Mehribon
            xonimning va o‘g‘lining, Po‘lod Sultonning elchilariga va Shoh
            Hasanning elchisiga tugmalik chakmanlar, qumosh to‘nlar (352 b)
            in’om bo‘ldi. Ikki xojag‘a va ikki ulug‘ elchigakim, Ko‘chumxonning
            navkari va Hasan Chalabiyning inisi bo‘lg‘ay, kumush toshi bila
            oltun va oltun toshi bila kumush tortilib, in’om bo‘ldi. Oltun toshi
            besh yuz misqoldurkim, Kobul toshi bila bir ser bo‘lg‘ay, kumush
            toshi ikki yuz ellik misqoldurkim, Kobulning yarim seri bo‘lg‘ay.
            Xoja Mir Sultong‘a va o‘g‘lonlarig‘a va Hofiz Toshkandiy va Mullo
            Farrux boshliq Xojaning mulozimlarig‘a va o‘zga elchilarg‘a ham
            oltundin, kumushdin tarkash bila in’omlar bo‘ldi. Yodgor Nosirg‘a
            kamar xanjar in’om bo‘ldi. Yana Mir Muhammad jolabong‘a Gang
            daryosig‘a yaxshi ko‘pruk bog‘lag‘oni uchun mustavjibi inoyat bo‘lub
            edi, bu Mir Muhammadg‘a va yana tufakandozlardin pahlavon Hoji
            Muhammad va pahlavon Bahlul va Vali Porsiyg‘a yakka xanjar inoyat
            bo‘ldi. Ustod Aliqulining ikki o‘g‘liga ham xanjar in’om bo‘ldi.
            Yana Sayyid Dovud Garmseriyg‘a qizildin, oqdin in’om bo‘ldi. Yana
            qizim Ma’sumaning va o‘g‘lum Hindolning navkarlariga tugmalik
            chakmanlar va kumosh xil’atlar in’om bo‘ldi. Yana Andijondin va
            beviloyat va bevatan yurgan erlarimiz va So‘x va Xushyordin
            kelganlarga chakmanlar va kumosh xil’atlar va oltundin va kumushdin,
            raxtdin, jinsdin in’omlar bo‘ldi. Qurbon bila Shayxning navkarlariga
            va Kohmard (353 a) raoyosig‘a ham ushbu dastur bila inoyatlar
            bo‘ldi. Osh tortilg‘ondin so‘ng farmon bo‘ldikim, Hindustonni
            bozigarlari kelib, o‘yunlarini ko‘rsatgaylar. Lo‘lilar kelib,
            ishlarini ko‘rsattilar. Hinduston lo‘lilari ba’zi ishlare
            ko‘rsaturlarkim, ul viloyatlarning lo‘lilaridin ko‘rulmaydur edi. Ul
            jumladin biri budurkim, etti xalqani peshonasig‘a va ikki tiziga
            ta’biya qilib, yana to‘rt xalqani ikkini ikki ilik barmog‘i bila va
            ikkini ikki oyog‘i barmog‘i bila tez va bedarang evuradur. Yana biri
            bukim, raftori tovus yo‘sunluq bir iligini erga qo‘yub, bir iligi va
            ikki oyog‘i bila uch xalqani tez va bedarang evuradur. Yana biri
            bukim, ul viloyat lo‘lilari ikki yig‘ochni oyog‘larig‘a bog‘lab
            «poyi cho‘bin» qilib, yo‘l yururlar. Hinduston lo‘lilari bir yig‘och
            bila «poyi cho‘bin» qilib, yo‘l yuruydurlar, oyog‘larig‘a ham
            bog‘lamaydurlar. Yana biri bukim, ikki lo‘li bir-birini tutushub, ul
            viloyatlarda ikki turluk muallaq borurlar, Hinduston lo‘lilari
            bir-birlarini tutushub, uch, to‘rt turluk muallaq boradurlar. Yana
            biri bukim, olti-etti qari yig‘ochning tubini bir lo‘li beliga
            qo‘yub, yig‘ochni tik tutub turadur, yana bir lo‘li bu yig‘ochqa
            chiqib, (353 b) yig‘och ustida o‘yunlar o‘ynaydur. Yana biri bukim,
            bir kichik lo‘li yana bir ulug‘ lo‘lining boshig‘a chiqib, tik
            turadur, quyig‘i lo‘li ul sari, bul sari ildam yurub, ish
            ko‘rsatganda, bu kichkina ul lo‘lining boshining ustida tip-tik
            tebranmay turub, ul ham ishlar ko‘rsatadur. Qalin potrlar ham kelib,
            raqkosliq qildilar. Namozi shomg‘a yakin qizildin, oqdin, qoradin
            g‘alaba sochildi. G‘arib g‘avg‘o va izdihome bo‘ldi. Namozi shom
            bila namozi xuftan orasida besh-olti maxsuslarni qoshimg‘a
            o‘lturg‘uzdum. Bir pahardin ko‘proq o‘lturuldi. Tonglasi ikki
            paharda kemaga o‘lturub, «Hasht bihisht»g‘a kelildi. Dushanba kuni,
            Askariykim, safar qilib chiqib edi, kelib hammomda ruxsat olib,
            SHarqqa ko‘chdi. Seshanba kuni Do‘lpurda buyurg‘on havz va choh
            imoratlarini ko‘ra bordim. Bir pahar va bir gariyda bog‘din
            otlandim. Kechaning avvalg‘i posidin besh gariy bo‘lub edikim,
            Do‘lpur bog‘ig‘a borildi. Panjshanba kuni, oyning o‘n birida sangin
            choh va yigirma olti tosh tarnov va tosh sutun va yakpora qiyodin
            qazilg‘on arig‘lar tayyor bo‘lib, ushbu kunning uch paharidin
            chohdin suv tortmoq bunyod bo‘ldi. Do‘lpurda ish (354 a) qiladurg‘on
            sangtarosh va durudgar va jami’ muzdurlarg‘a Agradag‘i ustodqorlar,
            muzdurlar dasturi bila in’omlar bo‘ldi. Choh suyi idi uchun
            ehtiyotqa buyuruldikim, o‘n besh kecha-kunduz tinmay charxin evurub,
            suv tortqaylar. Odina kuni, avvalg‘i paharg‘a bir gariy qolib
            edikim, Do‘lggurdin otlanildi. Oftob hanuz o‘lturmaydur edikim,
            daryodin kechildi. Seshanba kuni, oyning o‘n oltisida qizilbosh bila
            o‘zbakning urushida bor kishi Dev Sultonning navkari keldi. Andoq
            taqrir qildikim, Jom va Xargird navohisida oshur kuni turkman bila
            o‘zbakning masofi voqi’ bo‘lur. Farz vaqtidin namozi peshingacha
            urushurlar. O‘zbak kishisini uch yuz ming bor edi, dedi. Turkman
            qirq-ellik ming kishi ekandur. Qorasini yuz ming kishi chenadi. Vale
            o‘zbak o‘zining kishisini yuz besh ming kishi derlar edi. Qizilbosh
            odami Rum dasturi bila aroba va zarbzan va tufakandoz tartib qilib,
            o‘zini berkitib urushur. Ikki ming aroba, olti ming tufakandoz bor
            ekandur. Shaxzoda va Jo‘xa Sulton yigirma ming o‘bdon yigit bila
            arobaning ichida turar, o‘zga beklarni arobadin tashqari burong‘or
            va javong‘or (354 b) yasar, o‘zbaklar etgan bila tashqarig‘i kishini
            bosib, tushura-tushura olib-o‘q tebrarlar. Orqaga evrulub, teva va
            partol o‘lja qilurlar. Oxir, arobaning ichidagilar zanjirni ochib
            chiqarlar. Munda ham zarb urush bo‘lur. O‘zbak uch qatla yondura
            solur. Tengri taolo inoyati bo‘lub, o‘zbakni bosarlar. Ko‘chumxon,
            Ubaydxon, Abusa’id Sulton boshliq to‘qquz sulton giriftor bo‘lur.
            Bir Abusa’id Sulton tirik emish, o‘zga sekkiz sulton maqtul bo‘lur.
            Ubaydxonning boshini topmaslar, tanasini toparlar, o‘zbaktin ellik
            ming kishi va turkmandin yigirma ming kishi qatlg‘a borur. Ham ushbu
            kun G‘iyosiddin qo‘rchikim, o‘n olti kunluq buljor bila Jo‘npurg‘a
            borib edi, keldi. Sulton Junayd alar Haridqa cherik borg‘ondurlar.
            Bu Haridqa borg‘on jihatdin buljorg‘a etisha olmas. Sulton Junayd
            og‘iz so‘zi muni debturkim, shukr-shukr Tengri inoyatidin bu
            taraflar podshoh mutavajjih bo‘lg‘uncha ish ko‘runmaydur. Mirzo
            kelsalar, bu navohidag‘i salotin va havonin va umarog‘a farmon
            bo‘lsakim, mirzo qadamida mutavajjih bo‘lsalar. Umid borkim, bori
            ishlar osonliq bila muyassar bo‘lg‘ay. (355 a) Agarchi Sulton
            Junaydtin mundoq javob keldi. Vale Mullo Muhammad muzaxxib-nikim,
            Sangaayi kofirning g‘azvidin so‘ng Bangalag‘a elchilikka yiborilib
            edi, bukun tongla kelur deydurlar edi, aning xabarig‘a ham boqildi.
            Odina kuni, oyning o‘n to‘qquzida ma’jun eb, bir necha maxsuslar
            bila «Xilvatxona»da o‘lturub edim, Mullo Muhammad muzaxxib
            oxshomig‘a-kim, shanba kechasi bo‘lg‘ay, kelib mulozamat qildi. U
            tarafdag‘i kayfiyatni bir-bir so‘rub, ma’lum qilduqkim, Bangaliy
            itoat va yakjihatliq maqominda emish. Yakshanba kuni turk va xind
            umarosini «Xilvatxona»da charlab kengashtuk. Bu so‘zlar orag‘a
            tushtikim, Bangaliy elchi yiborib, itoat va yakjihatliq maqomida
            emish. Bangalag‘a bormoq xud besurattur. Agar Bangala borilmasa, ul
            navohiyda bir xizonaliq er yo‘qturkim, cherik eliga madade bo‘lg‘ay.
            G‘arb tarafida ba’zi erlar bor, ham yovuqdur va xizonasi bordur.
            Moli vofir, eli kofir, yo‘l yovuq, Sharq sori gar yiroqtur, ul
            yovuq. Oxir so‘z munga qaror toptikim, g‘arb tarafi borur yo‘limiz
            chun yovuqtur, bir necha kun tavaqquf qilib, sharq tarafidin xotirni
            jam’ qilib (355 b) borilsa ham bo‘lur. Yana G‘iyosiddin qo‘rchini
            yigirma kunluk miyod bila Purab umarosig‘a farmonlar bitib
            chopturuldikim, bori salotin va havonin va umarokim, Gang suyining
            nari yuzidaturlar, Askariyning qoshig‘a yig‘ilib, bu yog‘iylarning
            ustiga yurugaylar. Bu farmonlarni etkurub, har ne onda bo‘lg‘on
            xabarni topib olib, miyodqa eta kelgay. Ushbu ayyomda Muhammadiy
            ko‘kaldoshtin arzadosht keldikim, Balo‘ch yana kelib, ba’zi erlarni
            chopti. Bu maslaxat uchun Chin Temur Sultonni ta’yin qilildikim,
            Sahrind va Samanadin narig‘i beklar, misli: Odil Sulton, Sulton
            Muhammad do‘ldoy, Xisrav ko‘kaldosh, Muhammad Ali jang-jang,
            Abdulaziz miroxo‘r, Sayyid Ali, Vali Qizil, Qarocha, Halohil, Oshiq
            bakavul, Shayx Ali, Katta, Gujurxon, Hasan Ali Savadiy boshliqlar
            sulton qoshig‘a yig‘ilib, olti oyliq yaroq bila Balo‘ch ustiga
            yurugaylar. Sultonning jor va yasog‘iga hozir bo‘lub, yo‘lluq,
            to‘raliq so‘zidin chiqmag‘aylar. Bu farmonni etkurgali Abdulg‘affor
            tavochi ta’yin bo‘ldi. Andoq muqarrar bo‘ldikim, avval Chin Temur
            Sultong‘a bu farmonlarni tegurgay. Andin o‘tub, mazkur bo‘lg‘on
            beklarga farmonni (356 a) ko‘rsatib, ne erdakim, Chin Temur Sulton
            buljor qilg‘on bo‘lsa, borchani cherigi bila anda hozir qilg‘ay,
            Abdulg‘affor ham o‘zi bu cherikda bo‘lg‘ay. Har kimdin sustluq va
            beihtimomliq zohir bo‘lsa, arzadosht qilg‘ay. O‘shal taqsir
            qilg‘onni mucha chargasidin uzatib, viloyat va parganasidin
            yiratqaybiz. Bu farmonlarni topshurub, og‘iz so‘zlarini tuyturub,
            Abdulg‘afforg‘a ruxsat berildi. Yakshanba kechasi, oyning yigirma
            sekkizida uch pahar va olti gariyda Juundin o‘gub, Do‘lggurda
            Nilufar bog‘ig‘a mutavajjih bo‘lduq. Yakshanba kunidin uch pahar
            yovushub edikim, bog‘qa kelduk. Bog‘ning atrof va javonibida
            beklarga va ichkilarga erlar, yurtlar ta’yin bo‘ldikim, o‘zlari
            uchun imoratlar va bog‘lar solg‘aylar. Panjshanba kuni, jumodiul
            avval oyining uchida bog‘ning sharqi-janubiy tarafida ham-momg‘a er
            ta’yin qilib, hammom erini tuzattilar. Buyurdumkim, bu tuzalgan erda
            hammomning kursisini qo‘porg‘ondin so‘ng, hammom tarxini solg‘aylar.
            Bu hammomning bir uyida dahi-dardah havz buyurdum. Ushbu kuni Qozi
            Jiyaning va Birsing Devning arzadoshtlarini Agradin (356 b) Xalifa
            yiboribtur. Biharni Sekandarning o‘g‘li Mahmud olg‘on emish. Bu
            xabar kelgach, cherik otlanmoqini jazm qilib, tonglasi odina kuni
            olti gariyda Nilufar bog‘idin otlanib, Namozi shom Agraga kelildi.
            Muhammad Zamon mirzo Do‘lpurg‘a boradur ekandur, yo‘lda uchradi.
            Chin Temur Sulton ham ushbu kun Agraga kelib ekandur. Tonglasi,
            shanba kuni kengash beklarini tilab, panjshanba kuni, oyning o‘nida
            Purab sari otlanmoqqa so‘zni qaror berildi. Ham ushbu shanba kuni
            Kobuldin xat va xabar keldikim, Humoyun ul yuzlarning cherikini
            yig‘ib, Sulton Vaysni o‘ziga qo‘shub, qirq-ellik mingcha kishi bila
            Samarqand ustiga azimat qilibtur. Hisorg‘a Sulton Vaysning inisi
            Shoxquli borib kiribtur. Tursun Muhammad Sulton Tirmiztin yurub,
            Qabodiyonni olib, ko‘mak tilabtur. Humoyun Tulak ko‘kaldoshni va Mir
            Xurdni qalin kishi bila va bo‘lg‘on mo‘g‘ullar bila Tursun Sultong‘a
            ko‘mak yiborib, o‘zi ham alarning so‘ngicha mutavajjih bo‘lubtur.
            Panjshanba kuni, jumodiul avval oyining o‘nida uch gariydin so‘ng
            Purab azimati bila safar qilib, Jalesar kentidin yuqqoriroq 057a)
            kema bila Juundin kechib, «Zarafshon» bog‘ig‘a keldim. Andoq farmon
            bo‘lduki, tug‘ va naqora va tavila va jami’ cherik eli bog‘ning
            o‘trusida suvning ul yuziga tushg‘ay. Ko‘rinishga kelur kishi kema
            bila kechib kelgaylar. Shanba kuni, Ismoil Mitaakim, Bangala elchisi
            edi, Bangaliyning peshkashlarin kelturub, Hinduston dasturi bila
            mulozamat qildi. Bir gaz otimi er kelib, ta’zim qilib yondi.
            Mu’todiy xil’atkim, sermo‘yna derlar, kiydurub, kelturdilar. Bizning
            dastur bila uch yukunub kelib, Nusratshoxning arzadoshtini berdi.
            Kelturgan peshkashlarni o‘tkarib, murojaat qildi. Dushanba kuni Xoja
            Abdulxaq keldilar. Kema bila suvdin kechib, Xojaning chodirlarig‘a
            borib, mulozamat qildim. Seshanba kuni Hasan Chalabiy kelib,
            mulozamat qildi. Cherik jabdug‘ining maslahatig‘a necha kun
            Chorbog‘da tavaqquf qilildi. Panjshanba kuni, oyning o‘n ettisida
            uch gariydin keyin andin ko‘chuldi. Men kemaga kirib bordim. Unvar
            kentigakim, Agradin etti kuro‘hdur, tushuldi. Yakshanba o‘zbak
            elchilariga ruxsat berildi. Ko‘chumxonning elchisi Amin (357 b)
            mirzog‘a kamar xanjar va zarboft yalak va etmish ming tanga in’om
            bo‘ldi. Abusa’id Sultonning navkari Mullo Tag‘oyig‘a va Mehrixonim
            bila o‘g‘li Po‘lod Sultonning navkarlariga tugmalik chakmanlar bila
            qumosh xil’atlar kiyduruldi. Bularning ham faroxo‘r xrllari naqddin
            in’om bo‘ldi. Tonglasig‘a, Xoja Abdulxaqqa Agrada turmoqqa va Xoja
            Kalon Xoja Yahyoning nabirasigakim, o‘zbak xon va sultonlaridin
            risolat tariqi bila kelib edilar, Samarqand bormoqqa ruxsat bo‘ldi.
            Humoyunning o‘g‘li bo‘lg‘onining tahniyatig‘a va Komronning
            kadxudolig‘ining tahniyatig‘a Mirzoyi Tabriziyni va Mirzobek
            tag‘oyini o‘n ming shoxruxiy sochiq bila yiborildi. O‘zum kiygan
            to‘n va bog‘lag‘on kamar har ikki mirzog‘a yiborildi. Mullo
            Bihishtiydin Hindolg‘a murassa’ kamar va xanjar va murassa’ davot va
            sadafkorliq sandali va kiygan nimcha va tagband va «Boburiy
            xati»ning mufradotini yiborildi. Yana «Boburiy xati» bila bitilgan
            qit’alar yiborildi. Humoyung‘a, tarjimanikim, Hindustong‘a kelgali
            aytqon ash’orni yiborildi. Hindolg‘a va Xoja Kalong‘a ham tarjima va
            ash’or yiborildi. Mirzobek tag‘oyidin ham Komrong‘a tarjima va
            Hindqa kelgali aytqon ash’or va «Boburiy xati» bila bitilgan
            sarxatlar yiborildi. Seshanba kuni Kobulg‘a borur kishilarga xatlar
            bitib, ruxsat berib, Mullo Qosim va ustod Shoh Muhammad sangtarosh
            va Mirak Mirg‘iyos (358 a) va Mir sangtarosh va Shoh Boboyi
            beldorg‘a Agrada va Do‘lpurda qilur imoratlarni xotirnishon qilib,
            bularning o‘hdasig‘a qilib, ruxsat berildi. Bir pahar yovushub
            edikim, Unvardin otlanildi. Oxir namozi peshin Chandvarning bir
            kuro‘hida Abapur otliq kentga tushuldi. Panjshanba oxshomi
            Abdulmuluk qo‘rchini Hasan Chalabiyg‘a qo‘shub, shohg‘a va Chopuqni
            o‘zbak elchilari bila xonlar va sultonlarg‘a yiborildi. Kechadin
            to‘rt gariy qolib edi, Abapurdin ko‘chub, men tong boshida Chandvar
            qoshidin kelib, kemaga kirdim. Namozi xuftanda Rapriyning oldidin
            kemadin chiqib, o‘rdug‘a keldim. O‘rdu Fathpurda tushub edi,
            Fathpurda bir kun turub, shanba sahari vuzu qilib, otlanib,
            Rapriyning yovug‘ida namozi bomdodni jamoat bila o‘taduk. Mavlono
            Mahmud Forobiy imom edilar. Oftob tuluida Rapriyning ulug‘
            to‘qayining quyisidin kemaga kirildi. «Tarkib xati» bila tarjima
            bitar uchun bukun o‘n bir satrliq mistar bog‘ladim. Ushbu kun
            ahdullohning so‘zlaridin ko‘nglumg‘a tanbihe bo‘ldi. Rapriy
            parganalaridin Jakiyn otliq pargana to‘g‘risida kemalarni yoqag‘a
            tortib, ul oxshom kemada-o‘q bo‘lduk. Andin subhdin burunroq (3586)
            kemalarni yurutub, orada namozi bomdodni o‘taduk. Kemada edimki,
            Sulton Muhammad baxshi Xoja Kalonning navkari Shamsiddin Muhammadni
            olib keldi. Xatlaridin va taqriridin Kobuldag‘i kayfiyat va holot
            mushaxxas va ma’lum bo‘ldi. Mahdiy Xoja ham kemada ekanda keldilar.
            Erta, namozi peshin Ita’vaning olidag‘i suvning nari yuzidag‘i
            bog‘qa chiqib, Jo‘nda g‘usl qilib, zuhr ado qildim. Namoz o‘tagan
            erdin Ita’va sariroq kelib, ushbu bog‘ning daraxtlarining soyasida
            bir balandi ustidakim, suvg‘a mushrif edi, o‘lturub, yigitlarni
            sho‘xluqqa solduk. Mahdi Xoja buyurg‘on taom munda tortildi. Namozi
            shomda suvdin o‘tub, namozi xuftan o‘rdug‘a keldim. Cherikning
            yig‘iluri uchun va Shamsiddin Muhammaddin Kobuldag‘ilarg‘a xatlar
            bitilur uchun ikki-uch kun ul yurtta tavaqquf bo‘ldi. Chahorshanba
            kuni, jumodiul avval oyining salxida Ita’vadin ko‘chub, sekkiz
            kuro‘h kelib, Muriy va Adusag‘a tushub, Kobulg‘a borur ba’zi qolg‘on
            xatlarni bu yurtta bitildi. Humoyung‘a bu mazmunni bitildikim: «Agar
            xrlog‘acha mu’taddun bih ishe bo‘lmaydur, xud o‘g‘ri bila qaroqni
            man’ qilg‘il, orag‘a tushgan sulh ishini barham urmasun. Yana bu edi
            (359 a) kim, Kobul viloyatini xolisa qildim, o‘g‘lonlardin hech kim
            tama’ qilmag‘aysiz. Yana Hindolni tilab edim. Yana Komrong‘a
            Shahzoda bila yaxshi omadu raft rioyat qilmog‘lig‘i va Mo‘lton
            viloyatini o‘ziga inoyat qilmog‘lig‘i va Kobul viloyatining xolisa
            bo‘luri, ko‘ch va uruqning kelurini bitilib edi. Yana ba’zi kayfiyat
            Xoja Kalong‘a bitilgan xattin ma’lum bo‘lur uchun o‘shal xatning
            savodini betafovut bitildi: Xoja Kalong‘a salom degach, so‘z ulkum,
            Shamsiddin Muhammad Ita’vag‘a keldi. Kayfiyatlar ma’lum bo‘ldi.
            Bizning ehtimomimiz ul sarilar bormoqqa behad va beg‘oyattur.
            Hinduston ishlari ham bir nav’ somon topib keladur. Tengri taolodin
            umid andoqdurkim, bu oraning ishi Tengri taolo inoyati bila bot
            saranjom topg‘ay. Bu ish zabtidin so‘ng betavaqquf, Tengri etkursa,
            mutavajjih bo‘lg‘umdur. Ul viloyatlarning latofatlarini kishi nechuk
            unutqay. Alalxusus mundoq toyib va torik bo‘lg‘onda qovun va uzumdek
            mashru’ xazni kishi ne tavr xotirdin chiqarg‘ay. Bu fursatta bir
            qovun kelturub edilar, kesib egach, g‘arib ta’sir qildi. Tamom
            yig‘lab edim, Kobulning nomarbutlug‘ini (359 b) bitilib edi, ul
            bobta andisha qilib, oxir xotir munga qaror toptikim, yetti-sekkiz
            xrkim bir viloyatta bo‘lsa, ne tavr marbut va mazbut bo‘lg‘usidur.
            Bu vajhdin egachimni va haramlarni Hindustong‘a tiladim. Jami’ Kobul
            viloyat va quroyotini xolisa qildim. Humoyung‘a va Komrong‘a ham bu
            mazmunni mashruh bitidim. Bir o‘bdon kishi ul xatlarni mirzolarg‘a
            eltsun. Mundin burun ham ushbu mazmunni mirzolarg‘a bitib yiborib
            edim, shoyad, ma’lum bo‘ldi erkin. Emdi ul viloyatning zabtida va
            imoratida hech uzr va so‘z qolmadi. Mundin so‘ng agar qo‘rg‘on
            nomazbut yo raiyat noma’mur bo‘lsa, yo zaxira bo‘lmasa, yo xazina
            to‘lmasa, ul umdatul-mulkning bemuxasillig‘ig‘a haml bo‘lg‘usidur.
            Ba’zi zaruriyotkim, mastur bo‘lg‘usidur, ba’zisig‘a farmon ham
            boribtur. Bulardin ortqon xazina bo‘lsun. Zaruriyot bulardur: avval
            qo‘rg‘onning marammatig‘a, yana zaxira, yana kelur-borur elchi
            buylaning ulufa va qo‘nalg‘asi, yana masjidi jum’aning imorati
            yormog‘ini moldin olib, shar’iy qilib sarf qilsunlar. Yana
            korvonsaro va hammomlarning marammati, yana arkta Ustod Hasan Ali
            qilg‘on pishiq xisht bila nimkora imoratning itmomi, bu imoratni
            (360 a) Ustod Sulton Muhammad bila mashvarat qilib, munosib tarh
            bila buyurulsun. Agar ustod Hasan Ali tortqon burung‘i tarh bordur,
            xud o‘shandoq-o‘q tamom qilsun, yo‘q ersa, ittifoq bila bir shirin
            tarhliq imorat solsun. Andoqqim, sahni devonxona sahni bila barobar
            bo‘lg‘ay. Yana Xurd Kobulning bandikim, tangining Xurd Kobul sari
            chiqarida Buthoq suyig‘a bog‘lag‘uluqtur. Yana G‘aznining bandining
            marammati, yana Bog‘i Xiyobon va xiyobon. Yana bu bog‘ning suyi
            ozdur, munga bir tegirmon suyi sotqun olib, kelturmak kerak. Yana
            Xoja Bastaning g‘arbi-janub tarafida Tu tum dara suvini bir pushta
            ustiga kelturub xavz qilib, nihollar tikturub edim. Guzargohning
            muqobalasida tushgan uchun va yaxshi maddi nazari bor uchun,
            «Nazargoh»g‘a mavsum bo‘lib edi, munda ham yaxshi nihollar tikmak
            kerak. Tarh bila chamanlar qilib, chamanlar atrofida xushrang va
            xushbo‘y gul va rayohin tikmak kerak. Yana Sayyid Qosim ham ko‘mak
            ta’yin bo‘ldi. Yana tufakandozlar bila ustod Muhammad Amin
            jibachining axvolidin g‘ofil bo‘lmang. Yana bu xat etgach-o‘q
            egachimni va haramlarni bot chiqarib, Nilobqacha (360 b) badraka
            bo‘lub keling. Kerakkim, ushbu xat etgach, o‘shul xaftada har necha
            kech qolsalar, albatta, chiqsunlar. Ne uchunkim, Hindustondin
            borg‘on cherik tor erda tanqisliq ham tortarlar, viloyat ham harob
            bo‘lur. Yana Abdullog‘a bitilgan kitobatta mastur edikim, tavba
            vodiysida muvofaqat dag‘dag‘asi ko‘p bo‘lub edi, bu ruboiy andake
            moni’ bo‘ldi: May tarkini qilgali parishondurmen, Bilmon qilur
            ishimniyu hayrondurmen. El borcha pushaymon bo‘luru tavba qilur, Men
            tavba qilibmenu pushaymondurmen. Binoiyning zarofat qilg‘oni
            xotirg‘a keldi: bir kun Alisherbek qoshida Binoiy zarofate qilur.
            Alisherbek tugmalik chakman kiygan ekandur. Derkim: «Nag‘z zarofate
            kardi, chakmanro medodam, vale tugmaho namemond va mone’ ast».
            Binoyi derkim: «Tugmaho chi mone’ ast, bodigiho mone’ ast».
            (Val-uxdatu alarrovi). Ma’zur tutung. Muncha zarofatkim bo‘ldi,
            Tengri uchun xotiringizga kechurmang. Yana ul ruboiy o‘tgan yil
            aytilib edi. Filvoqi’ bu o‘tgan ikki yilda chog‘ir majlisining orzu
            va ishtiyoqi behad va g‘oyat edi, andoqkim, chog‘ir ishtiyoqidin
            borlar yig‘lamoq sarhadig‘a etar edim. Bu yil, alhamdulilloh ul
            dag‘dag‘a tamom xotirdin raf’ bo‘ldi. G‘olibo, tarjimani nazm
            qilmog‘ining (361 a) yumn va barakatidin edi ekin. Siz ham tavba
            qiling. Suhbat va chog‘ir hamsuhbat va hamkosa bila xushturkim, bila
            suhbat tutqaysizkim, bila chog‘ir ichgaysiz. Agar hamsuhbat, hamkosa
            Sherahmad va Haydarqulidur, xud bu tavbaning xeyli ashkoli yo‘qtur,
            deb orzumandliq bila salom. Panjshanba kuni, jumodiul oxir oyining
            g‘urrasida bitildi». Bu nasihatomiz so‘zlar bitir mahalda manga
            bisyor ta’sir qildi. Bu xatlarni Shamsiddin Muhammadqa topshurub,
            og‘iz so‘zlarin tuydurub, odina kechasi ruxsat berildi. Odina kuni
            sekkiz kuro‘h kelib, Jumanudunag‘a tushuldi. Ketin Qaro Sultonning
            navkarikim, elchilikka kelgan Kamoliddin Kiyoq otliq navkariga
            yiborib edi, sarxad beklarining maosh va ixtilotidin va qaroq va
            o‘g‘rining shikva va shikoyatidin Qiyoqqa nimalar bitib edi,
            qiyoqlar ul kelgan kishini munda yiborib edi, Qiyoqqa ruxsat berib,
            sarhad beklariga farmon bo‘ldikim, qaroq va o‘g‘rini man’ qilib,
            yaxshi maosh va ixtilot qilg‘aylar. Bu farmonlarni Ketin Qaro
            Sultondin kelgan kishiga topshurub, ushbu yurttin ijozat berildi.
            Shohquli degan Hasan Chalabiydin kelib, urush kayfiyatlarini arz
            qilib edi, (361 b) bu Shoxqulidin Shoxga xat bitib, Hasan
            Chalabiyning kech qolg‘onining uzrini butub, odina kuni, oyning
            ikkisida ruxsat berildi. Shanba kuni sekkiz kuro‘h kelib, Kalpiy
            parganalaridin Kakura va Chachavaliyda tushuldi. Yakshanba kuni,
            oyning to‘rtida to‘qquz kuro‘h kelib, Kalpiy parganalaridin Diydapur
            otliq parganada boshimni qirqtim. Ikki oy edikim, boshimni
            qirqmaydur edim. Sengar suyida g‘usl qildim. Dushanba kuni, oyning
            o‘nida o‘n to‘rt kuro‘h kelib, Kalpiy parganalaridin Chaparkadada
            tushuldi. Tonglasi, seshanba kuni, oyning oltisida Qarochaning
            Hindustoniy chokari, Mohimning Qarochag‘a bitilgan farmonini olib
            keldi-keladur emish, mening burna o‘z iligim bila bitigan parvona
            yo‘suni bila Laho‘r va Bhira va ul navohiydag‘ilarni badraqa
            tilabtur. Jumodiul avval oyining ettisida Kobuldin bu farmone
            bitigandur. Chahorshanba kuni etti kuro‘h kelib, Odampur parganasiga
            tushuldi. Ushbu kun tongdin burun otlanib, yolg‘uz tushlab, kelib,
            Juun daryosida ettim. Juunni yoqalab, quyig‘a yurudum. Odampur
            to‘g‘risig‘a etganda bir orolda o‘rduning yovug‘ida shomiyonalar
            tikturub, ma’jun eyildi. Ushbu kun (362 a) Sodiq bila Kulolni
            kushtiga solduk. Kulol da’vo bila kelib edi, Agrada qushti tutmoqqa
            yo‘l ko‘ftini uzr aytib, yigirma kun muhlat tiladi. Qirq-ellik kun
            muhlatidin o‘tti. Bukun zarur bo‘ldi — qushti tutti. Sodiq yaxshi
            qushti tutti, xeyli oson yiqti. Sodiqka o‘n ming tanga va egarlik ot
            va bosh-oyoq va tugmalik chakman in’om bo‘ldi. Bovujudkim, Kulol
            yiqilib edi, ma’yus qilmay, anga ham saru poy va uch ming tanga
            in’om bo‘ldi. Farmon bo‘ldikim, arobalarni va qazonlarni kemalardin
            chikarg‘aylar. Yo‘l yasab, er tuzatib, arobalarni va qazonlarni
            chiqarg‘uncha bu yurtta uch-to‘rt kun maks bo‘ldi. Dushanba kuni,
            oyning o‘n ikkisida o‘n ikki kuro‘h kelib, Kuraraga tushuldi. Bukun
            taxtiravon bila keldim. Kuraradin o‘n ikki kuro‘h kelib, Kurara
            parganalaridin Kuriyag‘a tushtuk. Kuriyadin sekkiz kuro‘h yurub,
            Fathpur Asvag‘a tushtuq Fathdurdin sekkiz kuro‘h yurub, Saroy
            Mundag‘a tushuldi. Ushmunda tushganda namozi xuftan Sulton
            Jaloliddin kelib, mulozamat qildi. Ikki kichikkina o‘g‘lini ham o‘zi
            bila olib keldi. Tonglasi shanba kuni, oyning o‘n ettisida sekkiz
            kuro‘h kelib, Kurara parganalaridin Dugdugiyg‘a Gang yoqasig‘a
            tushuldi. Yakshanba kuni Muhammad Sulton (362 b) mirzo va Qosim
            Husayn Sulton va Beho‘b Sulton va Turdika ushbu yurtta keldilar.
            Dushanba kuni Askariy ham ushbu yurtta kelib, mulozamat qildi. Bu
            kelganlar bori Gangning sharqiy tarafidin kelib edilar. Andoq farmon
            bo‘ldikim, Askariy bila cheriklar tamom Gangning ul yuzi bila-o‘q
            yurugaylar. Har erda bu o‘rdu tushsa, alar dag‘i ro‘ba-ro‘da ul
            yuzda tushgaylar. Ushbu navohida ekanda ilgaridin mutaoqib xabarlar
            keladur edikim, Sulton Mahmudg‘a bir lak afg‘on yig‘ilibdur. Shayx
            Boyazid bila Bibanni kalin cherik bila Sarvaar tarafi yiborib, o‘zi
            va Fathxon Servaniy Gang yoqalab, Chunar ustig‘a keladur. Sherxon
            surkim, o‘tgan yil rioyat qilib, qalin pargana berib, bu navohida
            qo‘yulub edi, bu afg‘onlarg‘a kiribtur. Sherxon va yana bir necha
            umaroni suvdin o‘tkaribturlar. Sulton Jaloliddinning kishisi
            Banorasni saxlay olmay, qochib chiqibtur. So‘zlari bu emishkim,
            Banoras qo‘rg‘onida basxiylarini qo‘yub, Gang yoqasida kelib
            urushkaylar. Dugdugiydan ko‘chub, olti kuro‘h kelib, Kuraraning
            uch-to‘rt kuro‘hida Kusarda tushuldi. Men kema bila keldim. Ikki-uch
            kun bu yurtta Sulton (363 a) Jaloliddinning ziyofati jihatidin
            turuldi. Odina kuni. Ko‘rara kal’asining ichida Sulton
            Jaloliddinning uylariga tushuldi. Mehmondorliq qilib, bir pora osh
            va taom tortti. Taomdin so‘ng o‘ziga va o‘g‘lonlarig‘a yaktoyi joma,
            nimcha kiyduruldi. Uzining istid’osidek ulug‘ o‘g‘li — Sulton Mahmud
            xitobi bila muxotab bo‘ldi. Kuraradin otlanib, bir kuro‘hcha yo‘l
            kelib, Gang yoqasig‘a tushuldi. Shqhrak bekkim, Mohim qoshidin
            Gangga avval kelgan yurtta kelib edi, ushbu kun xat bitib, ushbu
            yurttin ruxsat berildi. Xoja Kalon Xoja Yahyoning nabirasi mendin
            bitiyturgan «Vaqoyi’»ni tilaydur edi, istiqtob qildurub edim,
            SHahrakdin yiborildi. Tonglasi, shanba ko‘chub, to‘rt kuro‘h kelib,
            Ko‘h tushtuk. Men kema bila-o‘q keldim. Tushar yurt yovuq ekandur,
            erta-o‘q kelildi. Muddattin so‘ng kema ichida-o‘q o‘lturub ma’jun
            eduk. Xoja Abdushshahid Nurbekning uyida ekandur, alarni tiladuk.
            Mullo Mahmudni Mullo Alixonning uyidin tilab kelturduk. Bir zamon
            o‘lturub, kema bila ul yuzga o‘tub, kushtigirlarni kushtiga solduk.
            Do‘st Yasin xayrg‘a buyuruldikim, pahlavon (363 b) Sodiq bila
            tutmay, o‘zgalar bila miyongirliq kilg‘ay. Xilofi qoida
            buyuruldikim, avval zo‘rroqlarni miyongirliq qilg‘ay. Sekkiz kishini
            yaxshi miyongirliq qildi. Namozi digarda Sulton Muhammad baxshi kema
            bila ul tarafdin keldi. Sulton Iskandarning o‘g‘li Mahmudxonningkim,
            bu yog‘iylar Sulton Mahmud derlar edi, buzulg‘onining xabarini
            kelturdi. Namozi peshin mundin borg‘on josus bu yog‘iylarning
            buzulg‘onining xabarini kelturur. Ikki namoz orasida Tojixon
            Sarangxoniyning arzadoshti ham josus xabarig‘a muvofiq kelur. Bu
            kayfiyatlarni Sulton Muhammad kelib arzg‘a etkurdi. Chunarni kelib
            muhosara qilg‘on ekandur. Ozroqcha urush ham solg‘ondur. Bizning
            kelganimizning taxdqiqi xabarini topqoch, buzulg‘on yo‘sunluq andin
            ko‘par. Banoraska o‘tgan afg‘onlar ham iztirob bilan yonib, suv
            kecharda ikki kema g‘arq bo‘lub, bir pora kishi suvg‘a borur.
            Tonglasi olti kuro‘h kelib, Payag parganalaridin Siravliyg‘a
            kelildi. Men kema bila-o‘q keldim. Esan Temur Sulton bila To‘xta
            Bo‘g‘a Sulton yarim yo‘lda ko‘runishga tushub, turub edilar,
            sultonlarni ham kemaga tiladim. To‘xta Bo‘g‘a Sulton yada qilg‘on
            ekantur. Tun el ko‘pub, yomg‘ur yog‘a kirishti. Tavr havoe bo‘ldi.
            Bu havo ma’jun emakka bois bo‘ldi. Bovujudkim, o‘tgan kun ma’jun
            eyilib edi, bukun ham ma’jun eduk. Yurtka kelib, tonglasi yurtta
            tavaqquf qilildi. Seshanba kun ko‘chuldi. O‘rdu to‘g‘risi sabzaliq
            ulug‘ orol bor ekandur, kema bila o‘tub, ul orolni sayr qilib, bir
            paharda kelib, kemaga kirdim. Otliq sayr qilurda daryo yoqasida
            g‘ofil borilg‘on jarning usti bila o‘ttum. Ot darz kilg‘on jarning
            ustig‘a chiqach, jar uchti, men filhol sekrab, o‘zumni yoqag‘a
            soldim, ot ham uchmadi. Agar men otning ustida bo‘lsam edi, g‘olibo
            bu edikim, ot bila-o‘q uchqay edim. Ushbu kun Gang daryosini ko‘l
            solib o‘ttim. Bir ko‘lni sanadim, o‘ttuz uch ko‘l bila o‘ttum, yana
            tinmay o‘zub bu yuzga ham o‘ttum. Bori daryolarni o‘zub, kechib
            edim. Gang daryosi qolib edi, Namozi shom Gang suyi Juun suyining
            qotilishig‘a etib, Payag tarafi bila kemani tortturub, bir pahar
            to‘rt gariyda o‘rdug‘a keldim. Chahorshanba kuni ikki pahardin
            cherik Juun daryosidin o‘ta kirishti. To‘rt yuz yigirma kema edi.
            Odina kuni, rajab oyining g‘urrasida men suvdin o‘ttum. Dushanba
            kuni, oyning to‘rtida Juun yoqasidin Bihar azimati bila ko‘chuldi.
            Besh kuro‘h yurub, Lavaying‘a tushtuk. Men kema bila-o‘q keldim.
            Ushbu kungacha cherik eli suvdin kechadur edi, zarbzanliq
            arobalarnikim, Odampurdin kemalardin chiqarilib edi, farmon
            bo‘ldikim, Payagtin yana kemaga solib, kema bila kelturgaylar.
            Tushgan yurtta kushtigirlarni kushtiga solduk. Pahlavon Laxo‘riy
            kishtibon bila Do‘st Yasin xayr qushti tutti. Qalin talashti,
            tashvish bila Do‘st yikitti. Ikkalasiga sarupo in’om bo‘ldi. Ilgari
            botqoqliq bolchiqlik yomon suv bor emish, To‘s suyi der emishlar,
            guzar ko‘rarga va yo‘l yasarg‘a ikki kun bu yurtta tavaqquf bo‘ldi.
            Ot va tevaga guzar yuqqorroq topildi. Yukluk aroba ul guzarning
            nohamvor toshlari bor jihatidin chiqa olmas emish, yukluk arobalarni
            farmon bo‘ldi (364 a) kim, andin-o‘q o‘tkargaylar. Panjshanba kuni
            andin ko‘chub, men To‘s suyining qotilishig‘acha kema bila keldim.
            Qotilishidin kemadin chiqib, otlanib, To‘s suyi yuqqori yurub,
            namozi digar, o‘rdug‘akim, suvdin o‘tub tushub edilar, kelildi.
            Bukun olti kuro‘h kelildi. Tonglasi ul yurtta maqom bo‘ldi. Shanba
            ko‘chub, o‘n ikki kuro‘h yurub, Nilobg‘a yana Gang yoqosig‘a
            kelildi. Andin ko‘chub, olti kuro‘h yurub, kentning yuqori yonig‘a
            tushtuk. Andin etti kuro‘h kelib, Nanupurg‘a tushtuk. Ushbu yurtta
            Chunardin Tojixon o‘g‘lonlari bila kelib, mulozamat qildi. Bu
            ayyomda Muhammad baxshining arzadoshti keldikim, Kobuldin ko‘ch va
            urug‘ tahqiq keladur emish. Chahorshanba kuni ul yurttin ko‘chub,
            Chunar qo‘rg‘onini sayr qilib, Chunardin bir kuro‘hcha o‘tub
            tushuldi. Payagdin ko‘chgan ayyomda vujudumda obila jarohati paydo
            bo‘lub edi. Bu yurtta bir rumiy Rumda emdi paydo bo‘lg‘on muolajani
            qildi. Murchni safol qazonda qaynatti, jarohatni aning issiq
            buxorig‘a tuttum. Buxori kamroq bo‘la issiq suvi bila yudum, ikki
            soati nujumiyg‘acha darang bo‘ldi. Ushbu yurtta bir kishi ayttikim,
            o‘rduning yonidag‘i orolda sher va kark ko‘rubturlar. Sabohi (364 6)
            ul orolni chargaladuk. Fillarni ham kelturub edi. Sher va kark
            chiqmadi. Charga uchidin bir sahroyi govmish chikibtur. Bukun tund
            el ko‘pti. Gard va g‘ubor ko‘p tashvish berdi. Kemaga etib, kemaga
            kirib, o‘rdug‘a keldim. Urdu Banorastin ikki kuro‘h yuqqorroq tushub
            edi. Chunarning navohisidag‘i jangallarda fil qalin bo‘lur emish. Bu
            yurttin borib, fil ovlar xayolim bor edi. Tojixon xabar kelturdikim,
            Mahmudxon So‘n suvining qoshidadur. Beklarni charlab, g‘anim ustig‘a
            ilg‘amoqni mashvarat qilildi. Oxir munga karor toptikim, uzun-uzog‘
            ko‘chub, bedarang-o‘q yurulgay. Andin ko‘chub, to‘qquz kuro‘h yurub,
            Bilva guzarig‘a tushuldi. Ushbu yurttin, dushanba oxshomi, oyning
            o‘n sekkizida Toxirni Agraga yiborildi. Kobuldin keladurganlarga
            ko‘nolg‘a yo‘sunluq in’om yormoqlarning barotini olib bordi. Ushbu
            kun kema bila keldim, tongdin burunroq kemaga kirilib edikim, Go‘yi
            suvining qotilishig‘akim, Jo‘npur suyidur, etib kema bila ozroqcha
            Go‘yi suyi yukkrri borib, yana yondim. Agarchi torg‘ina suv edi,
            (365 a) vale guzari yo‘q edi. Ul yuzdagi cherik eli kema bila va sol
            bila va ot uzdurub o‘tadur edilar. Jo‘npur suyining qotilishidin bir
            kuro‘h quyiroq kelib, bilturg‘i yurtnikim, andin Jo‘npurg‘a borilib
            edi, sayr qildim. Muvofiq el suv yukkrridin paydo bo‘ldi. Bangaliy
            kemaning elkanini tortturub, ulug‘ kemani ul kemaga bog‘ladilar,
            xeyli ildam keldi. O‘rdu Banorastin bir kuro‘h yuqqorroq tushub edi,
            yurtka kundin ikki gariy qolib edikim, etildi. Turmay keyinimizcha
            kelgan kemalardin botroq kelgani namozi xuftanda keldi. Chunardin
            farmon bo‘lub edikim, Mo‘g‘ulbek har ko‘chta paymoyish tanobi bila
            to‘g‘ri yo‘lni tanob urg‘ay. Har kachonkim, men kemaga kirsam,
            Lutfibek daryo yoqasini tanob urg‘ay. To‘g‘ri yo‘l o‘n bir kuro‘h
            ekandur. Suv yoqasi o‘n sekkiz kuro‘h Tonglasi ul yurtta tavaqquf
            bo‘ldi. Chahorshanba kuni hamma kema bila kelib, G‘ozipurdin bir
            kuro‘h quyiroq tushuldi. Panjshanba kuni o‘shul yurtta Mahmudxon
            Nuhoniy kelib, mulozamat qildi. Ushbu kun Jalolxon Biharxon
            Bihariyning, Faridxon Nasirxonning, Sherxon Sur, yana Alovuddinxon
            Sur va yana bir necha afg‘on umarolarining arzadoshtlari keldi. (365
            b) Ushbu kun Abdulaziz miroxo‘rning arzadoshti keldi. Laxo‘rdin
            jumodiul oxir oyining yigirmasida bitilgandur. Ushbu arzadosht
            bitilgan kuni Kalpiy navohisidin yiborgan Qarochaning xdodustoniy
            chokari etar. Abdulazizning arzadoshtida mazkur edikim, Abdulaziz va
            mukarrar bo‘lg‘onlar jumodiul oxir oyining to‘qquzida Nilobta
            ko‘chga o‘tru borurlar. Abdulaziz Chanobkacha bila kelib Chanobtin
            ayrilib, Laho‘rg‘a ilgarrak kelib, bu arzadoshtni yiborgandur. Odina
            kuni ko‘chuldi. Men kema bila-o‘q bilturg‘i Chavsa to‘g‘risidag‘i
            oftob tutulg‘on va ro‘za tutulg‘on yurtni chikib sayr. Qildim, kelib
            kemaga kirdim. Muhammad Zamon mirzo ham kema bila keyindin keldi.
            Mirzoning angizi bila ma’jun eyildi. Urdu Karmunas suyining yoqasida
            tushub edi, bu Karmunas suyidin hindular ko‘p parxez qilurlar
            ermish. Parhezkor hindular bu suvdin o‘tmay, kemaga kirib, Gang bila
            bu suvning to‘g‘risidin o‘ttilar. Mu’taqadlari andoqdurkim, bu suv
            kishiga tegsa, ibodatini zoyi’ qilur. Vajhi tasmiyasini ham ushmunga
            munosib ayttilar. Kema bila kelib, ozroqcha Karmunas suyi yuqqorri
            borib, yana yonib Gangning (366 a) shimoliy tarafi kechib, suv
            yoqasida kemalarni turg‘uzduk. Yigitlar bir pora sho‘xluq qildilar,
            bir pora kushtigirlik qildilar. Soqi Muhsin da’vo qildikim,
            to‘rt-besh kishini miyongirlik qilurmen. Bir kishi bila tushti,
            yikilayozdi. Ikkinchisi Shodmon edi, Muhsinni yiqti. Xijil va
            munfail bo‘ldi. Kushtigirlar ham kelib, kushti tuttilar. Tonglasi,
            shanba kuni Karmunas suyining guzarini ko‘ra kishi yiborgan
            jihatidin bir paharg‘a yovuq ko‘chuldi. Men otlanib guzar sori bir
            kuro‘xcha Karmunas suyi yuqqori bordim. Guzar yiroq jihatidin yana
            yonib, kema bila-o‘q yurtqa keldim. O‘rdu Chavsadin bir kuro‘h
            ilgarrak tushub edi. Ushbu kun yana murch dorusini qildim. Bir nima
            issiqroq ekandur, vujudim qabardi. Xeyli tashvish torttim. Ilgari
            botqoqlik kichikroqqina suv bor ekandur, yo‘lni yasamoq uchun,
            tonglasi ul yurtta turuldi. Dushanba oxshomi Abdulaziz yiborgan
            hindustoniy yayoqning kelturgan xatiqa javob bitib yiborildi.
            Dushanba saboh kema bila keldim. El jihatidin kemalarni tortib
            kelturdilar. O‘tgan yil qalin o‘lturg‘on Baqsara to‘g‘risidag‘i
            yurtning ro‘baro‘yiga etib, (366 b) suvdin o‘tub, ul yurtni sayr
            qilildi. Daryo yoqasig‘a inarga zinalar qililib edi, g‘olibo,
            qirqdin ko‘praq ellikdin ozroq edi. Ikki yuqqorig‘i zina qolibtur,
            o‘zga barcha zinani suv buzubtur. Kemaga kirib, ma’jun eyildi.
            O‘rdudin yuqoriroq bir orolda kemani turg‘uzub, pahlavonlarni
            kushtiga solduk. Namozi xuftan o‘rdug‘a kelildi. Bultur ushbu o‘rdu
            tushgan yurtni Gang suyidin men dastak bila o‘tub ba’zi ot, ba’zi
            teva minib kelib, sayr qililib edi. Ul kun af’yun eb edim. Tonglasi,
            seshanba kuni Karimberdi va Muhammad Ali Haydar Rikobdor va Bobo
            Shayx boshliqlarni ikki yuzcha o‘bdon yigitlar bila bu muholiflardin
            xabar olg‘ali yiborildi. Ushbu yurttin Bangala elchiga farmon
            bo‘ldi, bu uch fasl so‘zni arzadosht kilsun. Chahorshanba kuni Yunus
            Alini Muhammad Zamon mirzog‘a yiborildikim, Bihar tarafidin
            istimzoje hosil qilg‘ay. Sustroq javob kelturdi. Bihar
            shayxzodalarining kishisi arzadosht bila Biharni tashlab
            chiqqanlarning xabarini kelturub edi. Panjshanba kuni Turdi Muhammad
            va Muhammad Ali jang-jangg‘a turk va hind umarosi va
            tarkashbandiydin ikki mingcha chog‘liq kishi qo‘shub, Bihar eliga
            (367 a) istimolat farmonlari bitib, ruxsat berildi. Xoja Murshid
            Iroqiyni Bihar sarkorig‘a devon qilib, Turdi Muhammadg‘a ko‘shub
            yiborildi. Tonglasi Muhammad Zamon mirzo Bihar bormoqni qabul qilib,
            Shayx Zayn va Yunus Alidin ba’zi nima arzadosht qilib, bir pora
            kishini ko‘mak yo‘sunluq tilabtur. Ba’zi yigitlarni Muhammad Zamon
            mirzog‘a ko‘mak bitib, yana ba’zilarni navkar etib, shanba kuni
            sha’bon oyining g‘urrasida bu uch-to‘rt kun o‘lturulg‘on yurttin
            ko‘chuldi. Men bukun otlanib, Bo‘jpur va Bihiyani sayr qilib kelib,
            o‘rdug‘a tushdim. Muhammad Ali boshliqlarnikim, xabarg‘a yiborilib
            edi, yo‘lda bir pora kofirni bosib, Sulton Mahmud o‘lturg‘on erga
            etarlar. Sulton Mahmud ikki mingcha kishi ekandur, bu karavulning
            xabarini topib, buzulub, ikki pilini o‘lturub ko‘char. Bir bekini
            qaravul yo‘sunluq qo‘yg‘on ekandur, bu yigitlardin yigirma chog‘liq
            kishi etar, turush bermay qochar. Necha kishisini tushurub, birini
            bosh kesib, bir-ikki o‘bdonni tirik kelturdilar. Tonglasi ko‘chub,
            kema bila keldim. Bu yurtta Muhammad Zamon mirzo daryodin o‘tdi.
            Mirzoning o‘tari va ketari uchun ikki-uch kun (367 b) bu yurtta
            o‘lturuldi. Seshanba kuni, oyning to‘rtida Muhammad Zamon mirzog‘a
            xossa bosh-oyoq va qamar shamshir va tupchoq va chatr inoyat qilib,
            Bihar viloyatig‘a yukunduruldi. Bihar sarkoridin bir kuro‘h yigirma
            besh lak xolisa qilib, devonlig‘i Murshid Iroqiyg‘a uhda bo‘ldi.
            Panjshanba kuni ul yurttin kema bila keldim. Bori kemalarni
            turg‘uzub, men etgach, buyurdumkim, kemalarni yurutub, charga bila
            bir-biriga bog‘lag‘aylar. Daryoning arzidin ham ko‘p ortti.
            Bovujudkim, tamom kema yig‘ilmaydur edi, ba’zi er past, ba’zi er
            chuqur uchun va ba’zi er ravon va ba’zi er noravon uchun ushbu
            yo‘sunluq g‘alaba yurutub bo‘lmadi. Kemalarning chargasiga bir
            gariyal ko‘rinur. Bir baliq gariyalning qo‘rqunchidin andoq baland
            sachrarkim, bir kemaning ichiga kelib tushar. Tutub kelturdilar.
            Yurtka etganda, kemalarga ot ko‘yuldi. Burung‘i bayri ulug‘
            kemagakim, Agrada Sangaa g‘azvidin burunroq tamom bo‘lub edi,
            «Osoyish» ot ko‘yuldi. Ushbu yil cherik otlanurdin burunroq (368 a)
            Oroyishxon bir kema yasatib peshkash qildi. Ushbu kelurda anga ham
            tolor bog‘lattim. Bu kemaga «Oroyish» ot qo‘yuldi. Sulton Jaloliddin
            tortqon kemaga ulug‘roq tolor kildurub, bu tolorning ustida yana bir
            tolor buyuruldi, munga «Gunjoyish» ot qo‘yuldi. Yana bir kichik
            javkandiliq zavraqqakim, har ish-kuch uchun ani yiborulur edi, bu
            zavraqqa «Farmoyish» ot qo‘yuldi. Tonglasi, odina kuni ko‘chulmadi.
            Muhammad Zamon mirzoning bori ish-kuchi saranjom bo‘lub, Bihar
            azimati bila bir-ikki kuro‘h o‘rdudin ayrilib tushub edi, ushbu kun
            kelib, mendin ruxsat oldi. Ikki josus Bangala cherikidin kelib
            dedikim, bangaliylar Mahdumi Olam boshliq Gandak suyining yoqasini
            yigirma to‘rt erda qismat qilib, fasil ko‘poradurlar. Sulton Mahmud
            boshliq afg‘onlarkim, ko‘ch va uruqlarini o‘tkaradurlar ekandur,
            o‘tkali qo‘ymay, o‘zlariga qo‘shubturlar. Bu xabar kelgach, chun
            urush ehtimoli bo‘ldi. Muhammad Zamon mirzoni man’ qilduk. SHoh
            Iskandarni uch-to‘rt yuz kishi bila Biharg‘a yiborildi. Shanba kuni
            Duduning va o‘g‘li (368 b) Jalolxon Biharxonning kishisi keldi.
            Bangaliy bularni ko‘z kabog‘i yo‘sunluq saxlar ekandur. Meni deb
            Bangaliydin, zarbrost urushub, ayrilib, suvdan o‘tub, Bihar
            navohisig‘a etib, mulozamatqa mutavajjih emish. Ushbu kun Bangala
            elchisi Ismoil Mitaata farmon bo‘ldukim, burun bitib yiborgan uch
            faslning javobi kech bitiladur. Xat bitib yiborsunkim, agar ixlos va
            yakjihatliq maqomidadurlar, xud botroq javob kelsa kerak. Yakshanba
            okshomi Turdi Muhammad va Jang-jangning kishisi keldi. Chahorshanba
            sabohi, sha’bon oyining beshida bu tarafdin bularning qaravuli etar,
            narig‘i darvozadin Bihar shiqlori qochib ketar. Yakshanba kuni ul
            yurttin ko‘chub, Ariy parganasig‘a tushuldi. Bu yurtta xabar
            keldikim, lashkari Hariyd yuz-yuz ellik kema bila Saru bila Gangning
            qotilishida Saru suvining nari yuzida o‘lturg‘on emish. Chun
            Bangaliy bila sulhguna bor edi, hamisha mundoq ishlarda tayammun
            jihatidin sulh ishini ilgari tutulubtur. Agarchi beadabliq qilib,
            kelib yo‘limiz ustida o‘lturubtur, vale doyimg‘i qoidani mar’iy
            tutub, Bangala elchisi Ismoil Mitaag‘a yana Mullo Muhammad
            muzahhibni qo‘shub, o‘shul (369 a) burung‘i uch so‘zni aytib,
            mukarrar bo‘ldikim, ruxsat berilgay. Dushanba kuni Bangala elchisi
            mulozamatqa kelib edi, ruxsatni anga aytturuldi. Bu ham mazkur
            bo‘ldukim, g‘anim daf’ig‘a ul sari-bu sari mutavajjih bo‘lg‘umizdur.
            Sizlarga taalluq er va suvg‘a zarar va osibe etmagusidur. Nechukkim,
            ul uch fasl so‘zning biri bu edi: lashkari Hariydqa aytkim, yo‘l
            ustini ko‘yub, Hariydqa kelsun. Turkdin bir necha kishi anga
            qo‘shaling, Hariyd eliga istimolat berib, eriga keltursunlar. Agar
            guzar boshidin ketmasa va bu nodir muqobala so‘zlarin tark etmasa,
            har yomonliq boshig‘a etsa, o‘zidin va har noshoyist qoshig‘a kelsa,
            so‘zidin ko‘rsun. Chahorshanba kuni Bangala elchisi Ismoil Mitaag‘a
            mu’todiy xil’at kiydurub, in’om qilib, ruxsat berildi. Panjshanba
            kuni Shayx Jamolni Dudu bila o‘g‘li Jalolxong‘a istimolat farmonlar
            va inoyat so‘zlari bila yiborildi. Ushbu kun Mohimning navkari
            keldi. Bog‘i Safodin nari Voliydin ayrilg‘on ekandur. Xatlar
            kelturdi. Shanba kuni Iroq elchisi Murod ko‘rchi kajarni ko‘ruldi.
            Yakshanba kuni Mullo Muhammad muzahhibqa mu’todiy yodgoriylarni
            topshurub, ruxsat berildi. Dushanba kuni Salifani (369 b) va ba’zi
            beklarni yiborildikim, daryonint ne eridin o‘tarni muloxaza
            kilg‘aylar. Naxrrshanba kuni yana Xalifani ikki suvnint oralig‘i
            ko‘ra yiborildi. Janub tarafi Ariy parganasining yovug‘idag‘
            nilufarzor sayr qila otlandim. Nilufarzor sayr qilurda Shayx Guran
            nilufarning yan tuxum bog‘lag‘onini kelturdi. Bu pistag‘a fi jumla
            shabohati bor. Yaxshig‘ina nima guliq nilufar bo‘lg‘ay, hindustoniy
            «qaval kakriy» der, tuxmini — «do‘da». Andin So‘nni yovuqtur
            dedilar. Borib So‘nni tafarruj qilduk. So‘n suyi qalin daraxtlar
            ko‘rundi, dedilarkim, Manerdur. Shayx Sharafuddin Maneriyning otasi
            Shayx Yahyoning qabri andadur. Chun muncha yovuq etilib edi. So‘ndin
            o‘tub, So‘n quyi ikki kuro‘h kelib, Manerni sayr qilib, bog‘oti
            (o‘tub, mazorni tavof qilib, So‘n yoqasig‘a kelib g‘usl qilib,
            namozi peshinni erta ado qilib, sori mutavajjih bo‘ldum. Otlar semiz
            uchun bir necha ot qoldi. Yana necha otlar oldarab edi, bir necha
            kishini farmon bo‘ldikim, otlari toliqqanlarni yi otlarini sug‘orib,
            tindurub, iztirob qilmay gaylar. Agar mundoq bo‘lmasa edi, xeyli ot
            bo‘lur edi. Buyurub edimkim, Manerdin yong‘onda bir kishi So‘nning
            yoqasidin otining har qadamini o‘rdug‘acha sanasun. Yigirma uch
            mingu (370 a) biz sanabturkim, qirq olti ming ikki yuz q;
            bo‘lg‘aykim, o‘n bir yarim kuro‘hdur. Mane So‘ng‘acha yarim kuro‘h
            yovushur. Yonish o‘n kuro‘h. Borurda ul yon-bul yon sayr qilib
            bordi. O‘n besh-o‘n olti kuro‘h va o‘ttuz kuro‘hga bukun sayr
            qilildi. Kechaning avvalg‘i paxdin olti gariy bo‘lub edikim,
            o‘rdug‘a kelildi Tonglasi, panjshanba kuni Jo‘npurdin (ton Junayd
            barlos va Jo‘npurdagi yigi keldilar. Kech qolg‘onlari jihatidin ito
            (xitob qilib, ko‘rushmadim. Qozi Jiyani cha ko‘rushtum. Ushbu kun
            turk va hind umaro mashvaratka charlab, suv o‘tar bobida jange
            qildi. So‘z mung‘a qaror toptikim, Gang bila suvining oralig‘i
            baland ko‘rarda Ustod Aliquli qazon va farangi zarbzanni qurub,
            qalin tufakandozlar bila bu erdin urush angizi qilg‘ay. Ikki suv
            qotilishidin juzviy quyiroq jaziradakim, Bangaliyning bir fil va
            qalin kemasi turubtur, ro‘baro‘yida Gang suvining Bihar tarafidin
            Mustafo olot va adavotini mukammal va muhayyo qilib, urushg‘a
            mashg‘ul bo‘lg‘ay. Qalin tufakandozlar dag‘i muning bila bo‘lg‘ay.
            Muhammad Zamon mirzo va bu bitilganlar Mustafoning orqasig‘a tushub,
            ko‘mak bo‘lg‘aylar. Ustod Aliquli bila Mustafog‘a zarbzan otmoqqa
            (370 b) va qazon qurmokka, mo‘ljor qo‘porib, er yasamoq uchun qalin
            beldor va kahaarg‘a muxassillar ta’yin qilildi. Asbob va masolih
            topmoqqa va yig‘moqqa mashg‘ul bo‘ldilar. Salotin va umaro va
            xavonin ildam borib, Haldiy guzaridin Saruni o‘tub, mo‘ljor qilg‘on
            vaqt ul yuzdin mukammal va mustaid bo‘lib, g‘anim ustiga kelgaylar.
            Bu asnoda Sulton Junayd va Qozi Jiya arz qildilarkim, sekkiz kuro‘h
            yuqqorroq guzar bor edi. Ro‘baro‘ ta’yin bo‘ldikim, jolabonlardin
            bir-ikkisini Sulton Junayd va Mahmudxon va Qozi Jiyaning
            kishilaridin olib borib, guzarni ko‘rgaylar. Agar guzar bo‘lsa,
            aning bila-o‘q kechilgay. El orasida bu so‘z bor edikim, Bangaliy
            Holdiy guzarig‘a ham kishi ta’yin qilur xayoli bor ermish.
            Mahmudxonning Sekandarpurdagi shiqdorining arzadoshti keldikim,
            Haldiy guzarida ellikcha kema yig‘ib, kishtibonlarg‘a muzd beribmen,
            vale kishtibonlar Bangaliyning kelur ovozasidin bisyor
            mutavahhimdurlar. Chun Saru suvidin guzar topilmog‘i vaqti edi,
            guzar ko‘ra borg‘on kishiga tavaqquf qilmay, shanba kuni beklarni
            mashvaratka charlab dedimkim, Sekandarpur Chaturmukdin Avad va
            Bahrayijg‘acha Saru daryosining guzarlari tamom erda edi. Mundoq
            etib o‘lturg‘uncha, qalin favjni ta’yin qilurbizkim, (371 a) Haldiy
            guzaridin kemalar bila o‘tub, bularning ustiga kelgaylar. Alar
            kelguncha Ustod Aliquli va Mustafo to‘p va tufak va zarbzan va
            farangiy bila urushka mashg‘ul bo‘lub, chikg‘aylar. Biz dog‘i Gang
            daryosidin o‘tub, Ustod Aliqulig‘a ko‘mak ta’yin qilib, mustaid va
            mukammal bo‘lub turaling. Guzardin o‘tgan favj yaqin etsa, biz ham
            mundin urush solib, zo‘rlab o‘taling. Muhammad Zamon mirzo va ul
            yuzda ta’yin bo‘lg‘onlar Gang daryosining Bihar tarafidin Mustafo
            qoshida, urushqa mashg‘ul bo‘lg‘aylar. So‘zni munga ko‘yub, Gangning
            shimolidag‘i cherikni to‘rt favj qilib, Askariyg‘a boshlatib Haldiy
            guzarig‘a yiborildi. Bir favj Askariy o‘z navkari bila yana bir favj
            Sulton Jaloliddin Sharqiy, yana bir favj o‘zbak sultonlari Qosim
            Husayn Sulton va Bexub Sulton va Tongotmish Sulton va Mahmudxon
            Nuxrniy G‘oziypuriy va Ko‘kiy, Bobo Qashqa va To‘lamish o‘zbak va
            Qurbon Charxiy va Husaynxon boshliq Daryoxoniylar, bir favj Muso
            Sulton va Sulton Junaydkim va nekim Jo‘npur cheriki taxminan yigirma
            ming kishi muxassillar ta’yin kilildikim, ushbu kecha-o‘qkim,
            yakshanba kechasi bo‘lg‘ay, (371 b) ul cherikni otlanturg‘ailar.
            Yakshanba sabohi cherik Gangdin o‘ta kirishti. Men bir posta kemaga
            kirib o‘ttum. Uch pahar bo‘lub edikim, ro‘yzardlarkim, guzar ko‘ra
            borib edilar, keldilar. Guzar xud topmaydurlar. Kemalarning va
            ta’yin bo‘lg‘on favjning yo‘lda uchrag‘onining xabarini kelturdilar.
            Seshanba kuni suv kechgan erdin ko‘chub, urush eri qotilishig‘a bir
            kuro‘h yovuq kelib tushuldi. O‘zum borib, Ustod Aliqulining farangiy
            va zarbzan otmog‘ini tafarruj qildim. Ushbu kun Ustod Alikuli
            farangiy toshi bila ikki kema-ni urub sindurub, g‘arq qildi. Mustafo
            ham ul yuzdin farangiy toshi bila ikki kema urub sindurub, g‘arq
            qildi. Uluq qazonni jang joyig‘a eltib, erini yasamoqqa Mullo
            G‘ulomni muhassil qo‘yub, bir pora yasavullardin va jald yigitlardin
            anga ko‘mak ta’yin qilib, yonib kelib, o‘rdu to‘g‘risi bir orolda
            ma’jun eduk. Bu oxshom ma’junnok kemani xirgohka yaqin keltirub,
            kemada-o‘q takya qildum. Bu oxshom g‘arib voqi’a dast berdi.
            Kechaning uch posig‘a yovuq kemada suron va g‘avg‘o chikti. Chuhra —
            har kim kemaning bir yig‘ochini olib, ur-ur deb qichqirishadurlar.
            «Farmoyish» kemasi men takya qilg‘on «Osoyish» kemasining yonida
            edi. (372 a) Bir tunqator anda edi, uyqudin ko‘z ochib ko‘rarkim,
            bir kishi «Osoyish» kemasig‘a ilik qo‘yub chiqar xayolidadur. Ustiga
            tashlar; suvga cho‘mub, chikarida tunqatorning boshig‘a chopar;
            ozroqcha zahm qilib edi, suv sari-o‘q qochar ekandur. Manerdin
            kelgan kechasi ham kemaning yakinida bir-ikki tunqator bir necha
            hindustoniyni kavlab, ikki qilich va bir xanjarlarini kelturub edi.
            Tengri taolo saxladi. Agar tigi olam bijunbad zi joy, Naburrad rage
            to naxoqad Xudoy. Tonglasi, chahorshanba kuni «Gunjoyish» kemasiga
            kirib, tosh otar erga yaqinroq kelib, har kimni bir ishga ta’yin
            qildim. Ug‘onberdi mo‘g‘ul boshliq ming chog‘liq yigitni yiborilib
            edikim, bir-ikki-uch kuro‘h yuqqoroqtin har tavr qilib suv
            kechgaylar. Bular borurda Askariyning o‘rdusi to‘g‘risidin
            yigirma-o‘ttuzcha kema bila bangaliylar o‘tub, qalin yayoq chiqib,
            dastburdi ko‘rsatur xayolida ekandurlarkim, bular ot solib qochurub,
            bir nechasini olib, boshini kesib, qalin kishini o‘qlab, etti-sekkiz
            kema olurlar. Ham ushbu kun Muhammad Zamon mirzo tarafidin ham bir
            necha kema bila bangaliylar yorib chiqib, (372 b) urush angizi
            qilurlar. Ul taraftin zo‘rlab, bangaliylarni qochurub, uch kema
            kishisi suvg‘a g‘arq bo‘lur. Bir kemani iliklab, mening qoshimg‘a
            kelturdilar. Munda Bobo chuhra yaxshi yurub zo‘rlar. Farmon
            bo‘ldikim, O‘g‘onberdi alar olg‘an etti-sekkiz kema bila Muhammad
            Sulton, Yakka Xoja, Yunus Ali, O‘g‘onberdi va ul jamoatkim, burun
            o‘tmakka mukarrar bo‘lub edilar, kemalarni kech qorong‘uda yuqqori
            tortib o‘tgaylar. Ushbu kun Askariydin kishi kelib edikim, suvdin
            beboqiy o‘ttilar. Tongla sabohikim, panjshanba kuni bo‘lg‘ay, yog‘iy
            ustig‘a kelurlar. Farmon bo‘ldikim, bu o‘tganlar Askariyg‘a
            qo‘shulub, g‘anim ustig‘a yurugaylar. Namozi peshin Ustod qoshidin
            kishi keldikim, tosh tayyor bo‘lubtur, ne farmon bo‘lur? Farmon
            bo‘ldikim, bu toshni otsun, yana men borg‘uncha yana bir toshni
            tayyor qilsun. Namozi digarda kichkina Bangaliy zavrakka kirib
            mo‘ljor qo‘porg‘on erga bordim. Ustod bir navbat ulug‘ tosh otti,
            yana bir necha farangiy otti. Bangaliylarning otashbozliq bila
            shuhrati bor edi, bu navbat yaxshi sinaduq bir erni chog‘ qilib
            otmaydurlar, har tavr bila otadurlar. Ushbu namozi digar
            buyurdukkim, Saru daryosi bila alarning olidin bir necha kemani
            tortib o‘tkardilar. Kema tortar kishilar betahoshiy (373 a) va
            bepanoh bir necha kemani tortib o‘tkardilar. Farmon bo‘ldikim, Esan
            Temur Sulton, To‘xta Bo‘g‘a Sulton, Bobo Sulton, Oroyishxon, Shayx
            Guran bu kemalar o‘tgan erda turub, kemani muhofazat qilg‘aylar.
            Andin yonib, bir posta o‘rdug‘a keldim. Yarim kechaga yovuq yuqori
            tortadurg‘on kemalardin xabar keldikim, ta’yin bo‘lg‘on favj
            ilgarrak bordi. Biz kemalarni tortib boradur edukkim, bangaliy
            kemalarni biz tortar erni tuyub, urushtilar. Bir kemachini oyog‘ig‘a
            tosh tegib, oyog‘i sindi, o‘ta olmaduk. Panjshanba sabohi
            mo‘ljordagilardin xabar keldikim, yuqqorig‘i kemalar tamom keldilar.
            Otliqlari tamom otlanib, bizning keladurgan favjning ro‘baro‘yig‘a
            mutavajjih bo‘ldilar. Men dag‘i ildam otlanib, oxshom o‘tkargan
            kemalarning ustiga keldim. Kishi chopturuldikim, Muhammad Sulton
            mirzo boshliq o‘tmakka muqarrar bo‘lg‘onlar betavaqquf o‘tub,
            Askariyg‘a ko‘shulsunlar. Esan Temur Sulton bila To‘xta Bo‘g‘a
            Sultonkim, bu kemalar ustida edilar, buyurdumkim, o‘tmakka mashg‘ul
            bo‘lsunlar. Bobo Sulton muqarrar bo‘lg‘on erda kelmaydur edi, filhol
            Esan Temur Sulton bir kema bila o‘ttuz-qirqcha navkari bila otlarini
            (373 b) kemaning yonida yoldab o‘ttilar. Bularning keyinicha yana
            bir kema ham ravon bo‘ldi. Bularning o‘tganini ko‘rub, bangaliylar
            qalin yayoq bularg‘a mutavajjih bo‘ldilar. Esan Temur Sultonning
            yetti-sekkiz navkari otlanib, bu yayoqlarning o‘trusig‘a borib,
            sulton otlang‘uncha tortkulashib, otkulashib yayoqlarni sulton
            sarig‘a torttilar. Mungacha Esan Temur Sulton ham otlandi. Ikkinchi
            kema ham kechti. O‘ttuz-o‘ttuz besh otliq bila qalin yayoqqa chopib,
            yaxshi qochurdi. Xeyli namoyon ish qildi. Ul chasp-chaspon,
            betahoshiy borchadin burunroq kechti. Ikkinchi ulkim, qalin
            yayoqning ustiga oz kishi bila yaxshi yurub qochurdi. To‘xta Bo‘g‘a
            Sulton ham kechti. Kemalar paydarpay kechmakka kirishtilar. Laho‘riy
            va hindustoniy yo‘sunluq to‘shidin dastak bila va dasta qamish bila
            o‘ta kirishtilar. Bu holatni ko‘rub mo‘ljor to‘g‘risidag‘i qalin
            bangaliy kemalari suv quyi qochmokka yuz qo‘ydilar. Darvesh Muhammad
            sorbon va Do‘st eshikog‘a va yana ba’zi yigitlar mo‘ljor
            to‘g‘risidin o‘ttilar. Sultonlarg‘a kishi chopturdumkim, o‘tganlarni
            yaxshi yig‘ib, ul o‘trudag‘i favjg‘a yovuq eta yonidin yurub,
            g‘animg‘a ilik (374 a) qo‘shung, o‘tganlarni sultonlar o‘zlariga
            qo‘shub uch-to‘rt to‘p bo‘lub, g‘anim sari mutavajjih bo‘ldilar.
            Bular yovuq eta g‘anim kishisi yayog‘ini olig‘a solib, yasolini
            buzmay yuruy berur. Askariy bila muqarrar bo‘lg‘on favjdin Ko‘kiy
            jamoati bila etar. Ul tarafdin Ko‘kiy, bu tarafdin sultonlar etib,
            ilik ao‘sharlar. G‘animni tushura-tushura olib, otliq tebrarlar.
            Basant Rav otliq mu’tabar kofirni Ko‘kiy, alar tushurub, boshini
            kesarlar. O‘n-o‘n besh kishisi aning ustiga tushar, o‘shanda-o‘q
            chopqularlar. To‘xta Bo‘g‘a Sulton g‘animning olidin borib, chopib,
            yaxshi qilich tegurur. Mo‘g‘ul Abdulvahhob va inisi ham qilich
            tegururlar. Mo‘g‘ul bovujudkim, suv bilmas, jiba bila daryodin ot
            yoldab o‘tar. Mening kemalarim keyin edi, kemalarga kishi yibordim.
            «Farmoyish» kemasi ilgarrak keldi. «Farmoyish» kemasiga kirib o‘tub,
            bangaliylarning yurtlarini sayr qilib, «Gunjoyish» kemasiga kirib,
            yuqqori er boridin so‘rdum. Mir Muhammad jolabon arz qildikim, Saru
            daryosi yuqqoroqdin o‘tkali yaxshiroktur. Farmon bo‘ldikim, ul degan
            erdin cherik eli o‘tmakka mashg‘ul bo‘lg‘aylar. Muhammad Sulton
            mirzo boshliqlarg‘akim, o‘tmakka (374 b) farmon bo‘lub edi, suv
            o‘tarda Yakka Xojaning kemasi g‘arq bo‘lub, Yakka Xoja Tengri
            raxmatig‘a bordi. Navkar va viloyatini inisi Qosim Xojag‘a inoyat
            qildim. Namozi peshinda g‘usl asnosida sultonlar keldilar. Ta’rif va
            sitoyish qilib, inoyat va shafqatdin umidvor qildim. Askariy ham
            ushul asnoda keldi. Askariyning avval ish ko‘rgani edi, shuguni
            yaxshi bo‘ldi: ul oqshom chun hanuz o‘rdudin ko‘chmaydur edi, bir
            orolda «Gunjoyish» kemasida takya qildim. Odina kuni Saru
            daryosining shimolida Harid tavobii Nirxan parganasining Kundaba
            otliq kentida tushuldi. Yakshanba kuni Ko‘kiyning jamoati bila
            Hojipurg‘a xabar olg‘ali yiborildi. Shohmuhammad Ma’rufkim, biltur
            kelganida anga ulug‘ rioyat qilib, Saran viloyatini berilib edi,
            necha qatla yaxshilar bordi. Otasi Ma’rufni ikki qatla urushub
            bosib, tutub edi. Sulton Mahmud g‘adr bila Biharni olg‘onda, Biban
            bila Shayx Boyazidning ustig‘a borg‘onda, chora qila olmay, alarg‘a
            qotilib edi, bu fursatta ham necha navbat arzadoshti kelib edi. El
            orasida andin parishon so‘zlar derlar edi. Askariy Haldiy guzaridin
            o‘tgach-o‘q jamiyati bila Askariyni kelib ko‘rub, (375a) Askariy
            bila bangaliylar ustiga keldi, ushbu yurtta ekanda kelib, mulozamat
            qildi. Bu ayyomda Shayx Boyazid va Bibandin mutavotir xabarlar
            keladur edi — Saru daryosini o‘tar xayolida emishlar. Ushbu fursatta
            Sanbaldin ajab xabar keldi: Ali Yusufkim, Sanbalda turub, tavre zabt
            va rabt qilib edi, o‘zi va bir musohib yo‘sunluq tabibi bir
            kunda-o‘q Tengri rahmatig‘a borurlar. Sanbalning zabt va rabti uchun
            muqarrar bo‘ldikim, Abdullo Sanbal zabt va rabtig‘a borg‘ay. Odina
            kuni, ramazon oyining beshida Abdullog‘a Sanbalg‘a ruxsat berildi.
            Chin Temur Sultonning ushbu ayyomda arzadoshti kelib edikim,
            muqarrar bo‘lg‘on beklaridin Kobuldin ko‘ch keladurgan jihatidin
            sultong‘a qo‘shula olmaydurlar. Muhammadiy va yana ba’zilar sulton
            bila yuz kuro‘hcha er ilg‘ab borib Balo‘chni yaxshi bosibturlar.
            Abdullodin Chin Temur Sultong‘a va Sulton Muhammad do‘ldoy va
            Muhammadiy va ba’zi andag‘i beklarga va yigitlarga farmon bo‘ldikim,
            Chin Temur Sulton bila Agrada yig‘ilib, tayyor bo‘lub turg‘aylar.
            Muholiflar har sari yuzlansalar, ul sari mutavajjih bo‘lg‘aylar.
            Dushanba kuni, oyning sekkizida Jalolxon Daryoxon (375b) ning
            nabirasigakim, Shayx Jamoliy borib edi, bo‘lg‘on mu’tabar umarosi
            bila kelib, mulozamat qildi. Ham ushbu kun YAhyo Nuhoniykim,
            burunroq inisini yiborib, qulluq izhori qilib edi, siyosat farmoni
            borib edi, kelib mulozamat qildi. Chun yetti-sekkiz ming nuhoniy va
            afg‘on umidvorliq bila kelib edilar, alarni navmid kilmay, Bihardin
            bir karo‘r xolisa qilib, ellik lak Mahmudxon Nuxrniyg‘a inoyat
            qilib, qolg‘onini ushbu Jalolxong‘a musallam tutuldi. Bir karo‘r
            xizmatona ham kabul qildi. Bu yormoqning taxrilig‘a Mullo G‘ulom
            yasavulni yiborildi. Muhammad Zamon mirzog‘a Jo‘npur viloyatini
            berildi. Panjanba kuni oxshomi Xalifaning G‘ulom Ali otliq
            navkarikim, Ismoil Mitaadin burunroq Shohzoda Mungerning Abulfath
            otliq navkari bila ul uch fasl so‘zni eltib edi, ushbu Abulfath
            otliq bila hamroh Shoxzoda Mungerning va Hasanxon Langar vazirning,
            Xalifaning bitilgan xatlarini kelturdi. Ul uch shartni kabul qilib,
            Nusratshoh tarafini o‘ziga olib, isloh so‘zini orag‘a solibtur. Chun
            bu yurush bog‘iy afg‘onlarning daf’i uchun edi, bu yog‘iylardin
            ba’zini boshini olib elttilar, ba’zisi kelib, chokarlik va kullukni
            (376 a) kabul ettilar: oz-og‘loqkim qolib edi, Bangaliyning dastgiri
            edi. Ani Bangaliy o‘ziga oldi. Pashakaal ham yovuqlashib edi. Biz
            dag‘i aning muqobalasida mazkur bo‘lg‘on sharoit bila isloh so‘zini
            bitib yiborduk. Shanba kuni Ismoil Jilvaniy, Alovulxon Nuhoniy,
            Avliyoxon Ishroqiy, besh-olti umaro bila kelib, mulozamat qildilar.
            Ham ushbu kun Esan Temur Sulton bila To‘xta Bo‘g‘a Sultong‘a juldu
            kamar shamshir va kamar xanjar, jibalar va xil’atlar va tupchoq
            otlar va Esan Temur Sultong‘a Narno‘l parganasidin o‘ttuz olti lak
            va To‘xta Bo‘g‘a Sultong‘a Shamsobod parganasidin o‘ttuz lak inoyat
            qilib, yukunduruldi. Dushanba kuni, oyning o‘n beshida Bihar va
            Bangala tarafidin xotirni jam’ qilib, Saru daryosi yoqasidag‘i va
            Kundaba navohidag‘i yurttin Biban va Shayx Boyazid haromxo‘rning
            daf’i sharrig‘a azm-jazm qilib ko‘chtuk. Ora ikki ko‘nub,
            chahorshanba Chaturmuq Sekandarpurning Cho‘para otliq guzari ustiga
            tushuldi. Ushbu kundin el o‘tmakka mashg‘ul bo‘ldilar. Bu
            haromxo‘rlardin mutavotir xabar kela boshladikim, Saru bila Gagardin
            o‘tub, Laknav sari mutavajjihdurlar. Bularning guzar bandlig‘ig‘a
            turk va hind umarosidin Sulton Jaloliddin Sharqiy, Alixon Farmuliy,
            Turdika, Nizomxon Bayaniy, To‘lamish o‘zbaq Qurbon Charxiy, Hasanxon
            (376 6) Daryoxoniy boshliqlarni ta’yin qilib panjshanba oxshomi
            ruxsat berildi. Ushbu oxshom tarovixdin so‘ngra bir pos va besh
            gariy bo‘lub edikim, pashakaal bulutlari qaynab, bir zamonning
            ichida andoq to‘fon bo‘lub, qattiq el ko‘ptikim, yiqilmag‘on chodir
            kam qoldi. Men xirgoh ichida kitobat qiladur edim, qog‘az va ajzoni
            yig‘ishturg‘uncha fursat bo‘lmadi, xirgohni peshxona bila-o‘q mening
            boshimg‘a yiqti. Xirgoh tunglugi reza-reza bo‘ldi. Tengri saxladi,
            osebe etmadi. Kitob va ajzo g‘arq o‘l bo‘ldi. Tashvish bila
            yig‘ishturuldi. Saqarlot qat zayluchasig‘a chirmab, kat ostig‘a
            qo‘yub, ustiga gilemlarni yoptuk. Ikki gariydin so‘ng taskin topti.
            To‘shakxona chodirin tikturub, sham’ yoqturdi. Mashaqqat bila o‘t
            yondurub, tong otg‘uncha uyuxlamay, avroq va ajzoning qurutmog‘ig‘a
            mashg‘ul eduk. Panjshanba kuni men suvdin kechtim. Odina kuni
            otlanib, Hariyd va Sekandarpurni sayr qilildi. Ushbu kun Abdullo
            bila Boqi Laknavning olilg‘onini bitib edilar. Shanba kuni Ko‘kiyni
            jamoati bila ilgarrak yiborildikim, Boqig‘a borib qo‘shulg‘ay.
            Yakshanba kuni Sulton Junayd barlosni va Hasan Xalifani (377 a) va
            Mullo Opoqning jamoatini va Mo‘min atkaning og‘a-inisini ruxsat
            berildikim, borib Boqig‘a qo‘shulub, men etguncha ilikdin
            kelurlarini taqsir qilmag‘aylar. Ushbu namozi digar Shoh Muhammad
            Ma’rufqa xossa xil’at va tupchoq inoyat qilib, ruxsat berildi.
            Bilturg‘i dastur bila Saranni vajhig‘a va Kundlani tarkash band
            saxlamog‘ig‘a inoyat qilildi. Ham ushbu kun Ismoil Jilvaniyg‘a
            Sarvaardin etmish ikki lak vajh inoyat qilib, ruxsat berildi.
            Alovulxon Nuhon boshliq aning bila kelganlarga ham Sarvaardin vajh
            ta’yin qilib, ruxsat berildi. Muqarrar andoq bo‘ldikim, har
            qaysining birorini o‘g‘li Agrada hamisha mulozamatta bo‘lg‘ay.
            «Gunjoyish» va «Oroyish» kemasini yana ikki bangaliy kemasi bilakim,
            bu navbat tushgan kema bangala kemalaridin intixob qililib edi,
            bangaliylarg‘a uxda qilildikim, Tirmuhaniy bila G‘ozipurg‘a
            eltgaylar. «Osoyish» bila «Farmoyish» kemasiga farmon bo‘ldikim,
            Saru yuqori o‘rdu bila hamroh eltgaylar. Bihar va Sarudin xotirni
            jam’ qilib, dushanba kuni Chaturmukning Cho‘paraq guzaridin Avad
            tarafi Saru yoqalay ko‘childi. O‘n kuro‘hcha yo‘l kelib, Fatxpurning
            tavobiidin Kaliyra degan (377 b) kentning yonida Saru yoqasida
            tushuldi. Erta ko‘chganlar ozikib, Fathpurning ulug‘ ko‘liga
            boribturlar. Bir necha kishini chopturuldikim, yakindag‘i elni
            yondurg‘aylar. Kichik Xojani yiborildikim, ko‘l yoqasida ko‘nub,
            anda tushgan cherikni tonglasi kelturub, o‘rdug‘a qo‘shg‘ay. Erta
            andin ko‘chub, yarim yo‘lda «Osoyish» kemasiga kirdim. Yuqqori
            yurtg‘acha tortturub keldim. Yo‘lda Shoh Muhammad devonaning
            o‘g‘likim, Boqi qoshidin kelib edi, Xalifa kelturdi — Laknav xabari
            tahqiq bo‘ldi. Shanba kuni, ramazon oyining o‘n uchida urush
            shlurlar. Urush bila hech ish qila olmaslar. Urush asnosida
            yig‘ishturg‘on xas va kapa va jarig‘a yakbora o‘t tutashur,
            andokkim, qo‘rg‘on ichi tanurdek tafson bo‘lur, fasil ustida yura
            olmaslar. Qo‘rg‘onni olurlar. Ikki-uch kundin so‘ng bizning kdytg‘on
            xabarimizni topib, Dalmud sari ko‘charlar. Bu kun ham o‘n kuro‘hcha
            yo‘l kelib, Sekriy parganasining Jalesar otliq kentining yonida Saru
            yokdsig‘a tushuldi. Chahorshanba, otning osoyishi uchun, ul yurtta
            maqom bo‘ldi. Shayx Boyazid va Bibanni ba’zilar dedilar edikim,
            Gangdin o‘tub, (378 a) Chunar va Juun navohisi bila o‘zlarini
            sipohiyarig‘a tortar xayollari bor emish. Beklarni chorlab,
            mashvarat qilib, andoq so‘z bo‘ldikim, Muhammad Zamon mirzo va
            Sulton Junayd barloskim, Jo‘npur evazig‘a Chunarni va yana ba’zi
            parganotni topib edilar, Mahmudxon Nuhoniy, Qozi Jiya, Tojixon
            Sarangxoniy borib, Chunarda muholiflarning yo‘lini to‘sqaylar.
            Tonglasi panjshanba kuni erta ko‘chub, Saru daryosidin ayrilib o‘n
            bir kuro‘os yo‘l kelib, Parsarudin o‘tub, Parsaruning yoqasida
            tushuldi. Beklarni charlab, mashvarat qilib, Esan Temur Sulton,
            Muhammad Sulton mirzo, To‘xta Bo‘g‘a Sulton, Qosim Husayn Sulton,
            Bexo‘b Sulton, Muzaffar Husayn Sulton, Qosim Xoja, Ja’far Xoja,
            Zohidxoja, Jonibek, Askariy navkarlari bila, Kichik Xoja, Hind
            umarosidin Olamxon Kalpiy, Malikdod Karoniy, Ravuy Servaniy
            boshliklarni ta’yin qilildikim, Boyazid va Bibanning keyincha Dalmut
            tarafi cherikdin ayrilib, ildam borg‘aylar. Ushbu Parsaruda kecha
            taxrrat kiladur edim, sham’ yorug‘ig‘a qalin baliklar yig‘ilib, suv
            yuziga chiqtilar. Men va yana yovug‘umdag‘ilar ilik bila kdlin baliq
            tuttuk. Odina kuni Parsaruning bir shox obining boshig‘a tushuldi.
            Xeyli inichka suv edi. Cherik elining ubur va mururidin tag‘ayyur
            topmag‘ay, deb yuqqorisini (378 b) bo‘g‘durub, bir dahi-dardah
            bo‘lg‘on erini tahorat uchun yasattim. Bistu xaftum kechasi ushbu
            yurtta bo‘ldi. Tonglasi bu suvdin ayrilib, To‘s suvini o‘tub
            tushuldi. Yakshanba kuni ham ushbu suv yoqasig‘a tushtuk. Dushanba
            kuni, oyning yigirma to‘qquzida ushbu To‘s suvining yoqasida manzil
            edi. Bu oxshom, bovujudkim, havo yaxshi sof emas edi, bir necha
            kishi oy ko‘rdilar. Qozi qoshida guvohliq berdilar, oy boshi sobit
            bo‘ldi. Seshanba sabohi iyd namozini o‘tab otlanildi O‘n ko‘ruh yo‘l
            kelib, Tayiknini bir kuro‘hida Go‘yi suvining yoqasida tushtuk.
            Namozi peshinga yovuq ma’jun irtikob kilildi. Shayx Zayn va Mullo
            Shihob va Xondamirg‘a bug‘ina baytni yiborib tiladuk: Shayxu Mullo
            Shihobu Xondamir, Keling uch-uch, ikki-ikki, bir-bir. Darvesh
            Muhammad va Yunus Ali va Abdullo ham bor edilar. Namozi digar
            qushtigirlar qushti tuttilar. Chahorshanba kuni ul yurtta maqom edi.
            Choshtqa yovuq ma’jun eyildi. Malik Sharqkim, Tojixonni Chunardin
            chiqorg‘ali borib edi, bukun keldi. Bukun qushtigirlar qushti
            tuttilar. Pahlavon Avadiykim, burun kelib edi, bu fursatta kelgan
            (379 a) hindustoniy qushtigar bila kurashib yiqti. Yahyo Nuhoniyg‘a
            o‘n besh laklik er Sarvaardin vajhig‘a berib, sarupo kiydurub,
            ruxsat berildi. Tonglasi o‘n bir kuro‘h yo‘l kelib, Go‘yi suvidin
            o‘tib, ushbu suv yoqasida tushuldi. Ilg‘or borg‘on sultonlar va
            beklardin andoq xabar topildikim, Dalmudg‘a borib, hanuz Gang
            daryosidin o‘tmaydur emishlar. Achchig‘lanib farmonlar yiborildi:
            Gang daryosidan tez o‘tub, yog‘iyning so‘ngiga yurub, Juundin ham
            o‘tub, Olamxonni o‘zingizga ko‘shub jahd qilib, yog‘iyg‘a ilik
            qo‘sha ko‘rung. Ushbu suvdin ora ikki ko‘nub, Dalmud kelildi. Gang
            daryosidin guzar bila aksar cherik eli ushbu kun-o‘q o‘ttilar.
            O‘rduni o‘tkarib, guzardin quyi orolda ma’jun eyildi. Cherik eli
            Jonoligon jihatidin suvdin o‘tib tushgan yurtta bir kun maqom
            bo‘ldi. Boqi Toshkandiy Avad cheriki bila ushul kun kelib, mulozamat
            qildi. Gang suvidin ora ko‘nub, Kuraraning yonida Arind suyining
            yoqasig‘a tushuldi. Dalmuddin Kurara yigirma ikki kuro‘h chiqti.
            Panjshanba kuni ul yurttin erta ko‘chub, Odampur parganasining
            olig‘a tushuldi. Muholiflarning so‘ngicha o‘tmoq (379 6) uchun
            burunroqdin jolabonlardin bir-ikkini Kalpiy yiborilib edikim,
            bo‘lg‘on kemalarni kelturgaylar. O‘shunda tushgan oxshom bir pora
            kema keldi. Daryodin guzar ham topildi. Yurtning purgardlig‘idin
            orolda-o‘q o‘lturdum. Necha kunkim anda edim, kecha-kunduz
            orolda-o‘q bo‘lur edim. Muholiflardin tahqiq xabar kelmagan uchun
            Boqi shig‘ovulni Avaddag‘i yigitlar bila suv kechurub, yog‘iydin
            xabar olg‘ali yiborildi. Tonglasi jum’a namozi digar Boqibekning
            navkari keldi. Shayx Boyazid va Bibanning qaravulini bosib,
            Muborakxon Jilvaniy otliq o‘bdon kishisini va yana bir necha
            kishisini o‘lturub, bir necha bosh va bir tirik yiboribtur. Sabohi,
            Shoh Husayn baxshikim, Boqi bila borib edi, keldi. Qorovulni
            bosganini va andag‘i xabarlarni mashruh arz qildi. Ushbu oxshomkim,
            yakshanba kechasi va oyning o‘n uchi bo‘lg‘ay, Juun daryosi kirdi,
            andokkim, Sabohi bu orolni durust suv bosti. Bir o‘q otimi quyuroq
            yana bir orolg‘a borib, chodir tikib o‘lturdum. Dushanba kuni ilg‘or
            borg‘on sultonlar va beklar qoshidin Jalol Toshkandiy keldi, ilg‘or
            xabarini topib, Shayx Boyazid va Biban Maho‘ba parganasidin
            qochibturlar. (380 a) Chun pashakaal etishib edi va besh-olti oy
            cherik cheriklab, cherik elining ot va ulog‘i harob bo‘lub edi,
            borg‘on ilg‘or sultonlarg‘a va beklarga farmon bo‘ldikim, Agra va ul
            navohidin toza zo‘r ilg‘or kelguncha, etgan erda tavaqquf
            qilg‘aylar. Ushbu namozi digar Boqi shig‘ovul bila Avad cherikiga
            ruxsat berildi. Muso Ma’ruf Farmuliykim, cherikdin yonib, Saru
            daryosidin o‘tganda kelib, mulozamat qilib edi, o‘ttuz laklik
            pargana Amruhardin vajhig‘a ta’yin qilib, xossa bosh-oyoq va egarlik
            ot inoyat qilib, Amruharg‘a ruxsat berildi. Bu taraflardin xotirjam
            qilib, seshanba kechasi uch pos va bir gariydin so‘ng ilg‘or tariqi
            bila Agraga mutavajjih bo‘lduk. Tonglasi o‘n olti kuro‘h yo‘l kelib,
            tushga yovuq Kalpiy tavobiidin Bilavar degan parganada tushlanib,
            otg‘a arpa berib, namozi shom andin otlanildi. Bu kecha o‘n uch
            kuro‘h yo‘l yurub, uch posta Kalpiy parganalaridin So‘gandpurg‘a
            Bahodurxon Servoniyning go‘rxonasig‘a tushub uyuxlab, namozi
            bomdodni o‘tab, andin tebraduk. Un olti kuro‘h kelib, kun tushta
            Ita’vag‘a ettuk. Mahdiy Xoja o‘tru keldi. Kechaning bir posida andin
            otlanib, yo‘lda ozrokcha uyuxlab, o‘n olti kuro‘h yo‘l kelib, (380
            b) Rapriyning Fatxrurig‘a tush tushuldi. Erta namozi peshin
            Fatxrurdin otlanib, o‘n etti kuro‘h yo‘l yurub, kechaning ikki
            posida Agraning «Hasht behisht» bog‘ig‘a tushuldi. Tonglasi odina
            kuni Muhammad baxshi va ba’zilar kelib, mulozamat qildilar. Namozi
            peshinga yovuq Juundin o‘tub, Xoja Abdulhaqqa mulozamat qilib, qal’a
            borib, amma begimlarni ko‘rdum. Balxiy polizkorni qovun ekkali
            qo‘yulub edi. Bir necha qovun saxlag‘on ekandur, kelturdi. Xeyli
            yaxshig‘ina qovunlar edi. Bir-ikki buta tok «Hasht behisht» bog‘ida
            ekturub edim, aning ham yaxshig‘ina uzumlari bo‘lub edi. Shayx Guran
            ham bir sabad uzum yiborib edi, yomon emas edi. Hindustonda qovun,
            uzumning muncha bo‘luridin filjumla xursandlig‘e bo‘ldi. Yakshanba
            kechasi ikki pos bor edikim, Mohim keldi. Biz cherikka jumodiulavval
            oyining o‘nida otlanib eduq g‘arib umuri ittifoqiy voqi’
            bo‘lubturkim, bular ham Kobuldin ushbu kunda chiqqan ekandurlar.
            Panjshanba kuni zilqa’da oyining g‘urrasida ulug‘ devonxonada devon
            o‘lturg‘onda Humoyunning va Mohimning peshkashlarin torttilar. Ushbu
            kun Mag‘fur devonning bir navkarin yuz ellik kahaarg‘a muzd berib
            qovun va uzum (381 a) va meva uchun Kobulg‘a yiborildi. Shanba kuni
            oyning uchida Hindubekkim, Kobuldin badraqd bo‘lub kelib edi, Ali
            Yusuf yo‘llagan uchun, Sanbalg‘a yiborgan ekandurlar, kelib,
            mulozamat qildi. Xisomiddin Ali Xalifa ham Alvardin ushbu kun kelib,
            mulozamat qildi. Tonglasi yakshanba kuni Abdullokim, Tirmuhaniydin
            Ali Yusuf o‘lgan jihatidin Sanbalg‘a yiborilib edi, keldi. Kobuldin
            kelguchilardin andoq masmu bo‘lur edikim, Shayx Sharif Qorabog‘iy
            Abdulazizning ig‘vosidin yo xavodorlig‘idin qilmag‘on zulm va
            o‘tmagan bid’atlarni bizga isnod qilib, mahzarlar bitib, Laxo‘r
            aimmasining otlarini taklif bila bitib, mahzarning savodini
            shahrlarga yiborib, bahs kilur xayoli bor. Abdulaziz dag‘i necha
            hukmni eshitmay, anvoyi noshoyista akvol va noboyista af’ol andin
            sodir bo‘lubtur. Bu jihatlardin yakshanba kuni, oyning o‘n birida
            Qanbar Ali arg‘unni yiborildikim, Shayx Sharifni va Laxo‘r aimmasini
            va savdariylarini va Abdulazizni dargohig‘a olib kelturgay.
            Panjshanba kuni, oyning o‘n beshida Tijaradin Chin Temur Sulton
            kelib, mulozamat qildi. Ushbu kun pahlavon Sodiq bila Ulug‘ Avadiy
            qkushtigir (381 b) qushti tuttilar. Sodiq nimkora yiqti. Xeyli
            tashvish tortti. Dushanba kuni, oyning o‘n to‘qquzida kizilbosh
            elchisi Murod qo‘rchig‘a murassa’ kamar xanjar va munosib xil’at
            kiydurub, ikki lak tanga inoyat qilib, ruxsat berildi. Bu kunlarda
            Sayyid Mashhadiy Gvaliyardin kelib, Rahimdodning yog‘iyliq angizini
            arz qildi. Xalifaning navkari Shohmuhammad muhrdorni yiborildi.
            G‘alaba nasihatomiz so‘zlar bitib yiborildi. Borib, bir necha kundin
            so‘ngra o‘g‘lini olib keldi. Agarchi o‘g‘li keldi, vale o‘zining
            kelur xayoli yo‘q edi. Aning raf’i tavahhumi uchun Nurbekni seshanba
            kuni, zulhijja oyining beshida Gvaliyarg‘a yiborildi. Necha kundin
            so‘ng Nurbek kelib, Rahimdodning qilg‘on istid’olarini arz qilib,
            muddaosidek farmonlar butkarib yiborur holatta bir navkari kelib arz
            qildikim, meni o‘g‘lini qochurg‘ali yiboribtur, kelur xayoli
            yo‘qtur. Bu xabar kelgach, filhol Gvaliyar ustiga otlanmoq bo‘lduk.
            Xalifa arzg‘a etkurdikim, yana bir navbat men nasihatomiz xat bitib
            yiboray, shoyadkim islohqa kelgay. Bu maslahat uchun Shihobiddin
            Xisravni yiborildi. Panjshanba kuni, mazkur oyning ettisida (382 a)
            Ita’vadin Mahdiy Xoja keldi. Iyd kuni Hindubekka xossa bosh-oyoq,
            murassa’ kamar shamshir va tupchoq inoyat bo‘ldi, Hasan Alig‘akim,
            turkman orasida Chig‘atoyg‘a mashxurdur, bosh-oyoq va murassa’ kamar
            xanjar va etti laklik pargana inoyat bo‘ldi. Vaqoi’i sanayi sitta va
            salosina va tis’a mia Seshanba kuni, muharram oyining o‘n uchida
            Gvaliyardin Shihobiddin Xisrav bila Shayx Muhammad G‘avs
            Rahimdodning shafoati uchun keldi. Chun darvesh va aziz kishi edi,
            Rahimdodning gunohini alarg‘a bag‘ishlab, Shayx Guran bila Nurbekni
            Gvaliyarg‘a yiborildikim, Gvaliyarni bularg‘a topshurub... Bularning
            ko‘makiga yiborduk. So‘ngra Muhammad Ali jang-jangni yiborildi.
            Ilgari ta’yin bo‘lg‘on Mullo Muhib Alilar etguncha, Abdulaziz alarni
            tebratib, tug‘ini olib, Mullo Ne’mat va Mullo Dovud va Mullo
            Opoqning inisi va yana bir nechani olib, shahid qilgan ekandurlar.
            Bular etgach, Zohir Tabariy Muhib Alining tag‘oyisi chopar, ko‘mak
            etmas, Zohirni o‘shanda-o‘q olurlar, Muhib Ali ham urush asnosida
            yikilur. (382 b) Boltu ko‘ndalondin kirib, Muhib Alini chiqorur. Bir
            kuro‘hgacha bularning keyinicha kelurlar. Muhammad Ali jang-jangni
            qarosi paydo bo‘lg‘ach, turarlar. Bizga payopay xabar keldikim,
            g‘anim kishisi yovuq keldi. Jiba kiyib, otlarg‘a kejim solib,
            yarog‘lanib chopa otlanduq. Buyurdumkim, arobalarni tortib
            ketirgaylar. Bir kuro‘h kelduk. G‘anim kishisi yong‘an ekandur.
            Daryo(yi) Xo‘rd ulug‘ ko‘l edi, suv maslahatig‘a ushbu erda
            tushuldi. Arobalarni ilgari mazbut qilib, zanjirlar bila arobalarni
            girdini berkuttuk. Va Raana Sangaa benihoyatliq qo‘l va qo‘shuni
            bila oyoq ilgari qo‘ydikim, Hinduston qoidasi bila yuz mingni bir
            lak va yuz lakni bir karo‘r derlar, aning ko‘l va ko‘shuni ikki ming
            lakka etib edi. Nechukkim, viloyati un karo‘rga etib edikim, bir lak
            otlig‘ning joyi va avqotguzari bo‘lg‘ay. Va ko‘pincha bosh va
            boshlig‘kim, hargiz hech ma’rakada anga imdod qilib, itoat va
            bay’atlig‘lari yo‘q edi, anga qo‘shulub, farmonbardor bo‘lub edilar.
            Aning (383 a) cherikining tafsili budurkim, Salohiddinkim, Raay Sing
            va Sarangpurni hukumatlig‘i anda edi, o‘ttuz ming otliqqa er va suyi
            bor edi. Va Raval Uday Sing Bagariy o‘n ikki ming otliq va Hasanxon
            Mevatiykim, Mevatni hokimlig‘i anda edi, o‘n ikki ming va Bahodur
            Hamloydariy to‘rt ming va Satraviy Keychiy olti ming va Jarmal Param
            Dev va Mevat hokimi to‘rt ming va Bir Sing Dev Chavhan to‘rt ming va
            Sulton Iskandarni o‘g‘li Mahmudxon, agarchi viloyati yo‘q edi,
            sardorlig‘ havasig‘a o‘n ikki ming otlig‘ o‘zi bila saxlar edi.
            Hosil budurkim, Muholif ming ikki lak kishiga tortar edi. Va
            Muholiflarning keluri bizni masomimizga etishti, o‘z fikrimizni
            qilib, o‘shul ravish bila yasov yasadukkim, g‘ulga mavkibi xossamiz
            mutamakkin bo‘lub, o‘ngga Chin Temur Sulton va Mirzo Sulaymon va
            Xoja Do‘stxond va Yunus Ali va Shoh Mansur barlos va Darvesh
            Muhammad sorbon va Abdullo kitobdor va Do‘st eshik og‘a o‘zga
            umarolar bila mukarrar qilduk. Va so‘lga sulton Baho (383 b) vuddin
            Bahlul Lo‘diyni o‘g‘li Alovuddin va Shayx Zayn Havofiy va Amir Muhib
            Alikim, Nizomiddin Ali xalifaning o‘g‘li edi va Turdibekkim,
            Ko‘chbekni inisi edi va Sherafgankim, Ko‘chbekni o‘g‘li edi va
            Oroyishxon va Xoja Husayn va o‘zga xalqimiz bila tuzaduk. Va
            barong‘orga o‘zumiz bo‘lub, Hinduston umarolaridin Xonixonon va
            Dilovarxon va Malikdod Karaniy va Shayx Gurandek kishilari
            xizmatimizga saxladuk. O‘ngga Qosim Husayn Sulton va Ahmad Yusuf
            o‘g‘loqchi va Hindubek qavchin va Xisrav ko‘kaldosh va Qivombek va
            O‘rdushoh va Vali xozin va Qaroko‘zi va Markuli Siystoniy va Xoja
            Pahlavon Badahshiy va Abdushukurni va Malik Qosim Bobo Qashqani,
            inisini o‘zga mo‘g‘ul Bahodurlari bilan ta’yin bo‘ldilar va so‘ngga
            Mirhama va Muhammadiy ko‘kaldosh va Xojagi Asad bir necha yigitlar
            bilan nomzad bo‘ldilar. Va javong‘ori maymanat osorg‘a Mahdiy Xojani
            va Muhammad Sulton mirzo va Mahdiy Sultonni o‘g‘li Odil Sulton va
            Abdulaziz miroxo‘r va Muhammad jang-jang va Quluqqadam qaravul va
            Shoh Husayn Yorakiy va Jonibek atka va Hinduston umarolaridin
            Jalolxon va Kamolxonkim, Sulton Alovuddinni o‘g‘lonlaridin edilar va
            Alixon, (384 a) Shayxzoda Farmuliy va Nizomxon Bayana va Mo‘min atka
            va Rustam turkman ichkilar bilan va o‘zga Bahodurlar va g‘oziylar
            ixlos nihod bilan urushga bel bog‘ladilar. Va Nizomiddin Ali
            xalifani g‘azoti Rum dasturideq buyuruldikim, miltiqchilar va
            ra’dandozlarkim, cherikimizni oldida edilar, alarning panohi uchun
            arobalarni kelturub, zanjir bilan bog‘ladilar. Va Sulton Muhammad
            baxshini buyuruldikim, ro‘baro‘da turub, har ne xotirga kelsa,
            farmon qilg‘aymiz va ul yasavullar va tavochilarga buyurg‘aykim,
            boshlig‘larga etkuzgaylar va chun cherikni yurushda tartib berildi,
            bosh va boshlig‘lar ulusi bilan borib, o‘runlarig‘a turdilar. Andin
            so‘ngra farmon bo‘ldikim, hech kishi o‘rnidin terbanmasun va
            beruxsat maydonga borib, muhoraba qilmasun, to bizdin farmon
            bo‘lmasa. Va kundin bir posi o‘tub erdikim, javong‘or va burong‘or
            andoq urush bo‘ldukim, zilzila zaminda va valvala zamonda tushti. Va
            yov bizni burong‘or tarafidin terbanib, Xisrov ko‘kaldosh va Malik
            Qosim Bobo Qashqag‘a hamla qildilar. (384 b) Va Chin Temur Sultonni
            buyurdukkim, alarning ko‘makiga etsun. Va ul mardona ishlar qilib,
            yovni kuvlab, yasovulni buzub, g‘ulini yaqiniga etkuzdi. Va bu
            fatxining juldusi aning otig‘a muqarrar qilduk va Mustafo Rumiyni
            buyurdukim, g‘uldin arobalarni ilgari eltib, miltiq va zarbzan bilan
            andoq Muholifni lashkarini darham urdikim, Bahodurlarning
            ko‘ngullaridin karong‘u ko‘tarildi. Va ko‘p yovning tanasi mazallat
            tuprog‘ig‘a tushub, fano bodig‘a yiborildi. Va lekin voqi’a andoq
            edikim, Raana Sangaaning cheriki keyinidin saf-saf kelur edilar. Men
            ham kishilarimni yaxshilarini terib-terib bir-birini keyinidin
            ko‘makka yiborur edim. Avval Qosim Husayn Sulton va Ahmad Yunus va
            Kivombekni buyurdum. Andin so‘ng Xindubek qavchinni farmon berdim va
            andin so‘ngra Muhammad ko‘kaldosh va Xojagi Asadni hukm qildim,
            andin so‘ng Yunus Ali va Shoh Mansur barlos va Abdullo kitobdor va
            alarning keyinidin Do‘st eshikog‘ani va Muhammad Xalil axtabegini
            ko‘makka yiborildi (385 a) va g‘animni barong‘ori necha qatla bizni
            javong‘org‘a hamla kelturdi va har qatlada ixlosnihod g‘oziylarimiz
            bir porasini o‘q yog‘ini bilan erga tiqar edilar. Va yana bir
            porasini qilich va xanjar barki bilan kullayn jahannamg‘a yiborur
            edilar. Va Mo‘min atka va Rustam turkman va Mullo Mahmud va Ali atka
            va Muhammad Sulton mirzo va Odil Sulton va Abdulaziz miroxo‘r va
            Qutluqqadam qoravul va Muhammad Ali jang-jang va Shoh Husayn Borakiy
            mo‘g‘ul g‘onchi ko‘l urushga ko‘yub, sobit qadam bo‘ldilar. Va Xoja
            Hasan devon devoniylar bilan ko‘makka kettilar. Va bori Bahodurlar
            jon berib, jon olib, intikrm barkdarini dushmandin uzattilar.
            Nechunkim, g‘animni ko‘pligidin urush uzoqqa tortildi. Xos
            xizmatgorlarkim, arobalarni keyinida sherdayin zanjirda edilar,
            buyurdumkim, g‘ulni o‘ng va so‘lidin miltiqchilarni o‘rtada qo‘yub,
            ikki tarafdin korzor qilsunlar. Ushbu yigitlar sherdek zanjirni
            g‘ajib, uzub chiqqandek o‘zlarini o‘z boshiga ko‘rgan bilan bu xayli
            kufforg‘a tushub, harne ko‘llaridin keldi - qildilar. (385 6) Va
            nodirul-asr Ali Quli o‘z ulusi bilan g‘ulning oldida edi va miltiq
            va zarbzan va tosh otmokda ishlar qilur edilar. Qo‘rdukkim, g‘anim
            fanosi kechroqqa tortildi. Buyuruldikim, g‘ul arobalarini ilgarrak
            yurusunlar, o‘zumiz ham yuruy-o‘q berduk. Yasov xalqi o‘ng va
            so‘ldin burong‘or va javong‘ordin ko‘rub, terbonib, g‘animg‘a hamla
            kelturdilar. Andoq urush bo‘ldukim, bizni o‘ng va so‘limiz g‘animni
            o‘ng va so‘lini eltib, bir erda soldilar. Va g‘anim ilik ko‘nglidin
            yub va umr pamug‘uni kuydurub, bizni barong‘org‘a va javong‘org‘a
            chopib, o‘zlarini yakin ham teguzdilar. Chun oyog‘ mahkam qilib
            erduq Muholifni turar majoli qolmay, beixtiyor qocha berdilar. Va
            ko‘prog‘i o‘shul maydonda jon berib, jahannamg‘a ketdilar. Va
            ozrog‘i sarosima bo‘lub, kumlayin bu sahrog‘a ettilar. Va Hasanxon
            Mevatiyga miltiq tegib, gardi fanog‘a ketti. Va Raval Uday Sing va
            Manikchand Chavhan va Raay Chandarban va Dilpat Raay va Kangar va
            Karam¬singdek boshliqlar g‘animdin adam yo‘lini g‘ubori bo‘ldilar.
            Va necha ming poraliq bizni cherikni (386 a) otlarining oyog‘i
            ostida poymol bo‘ldilar. Va Muhammad ko‘kaldosh va Abdulaziz
            miroxo‘r va Olamxon va yana bir necha umarolar bilan buyurildikim,
            Raana Sangaani keyindin taokub kilsunlar. Va men o‘zum ham bir necha
            kuro‘hcha savladimkim, Raana Sangaag‘a qorong‘u kun tushdi. To inki
            kecha bo‘ldi, g‘animdin ko‘ngul jam’ qilib, komyob qayttuk. Va necha
            soattin so‘ng manzilga etishtuk. Nechunkim, taqdir bo‘lmagandurkim.
            Ul kofir ko‘lga tushgay. Keyindin ketgan xaloyiq ehtimom
            qilmabturlar va pushaymon bo‘ldukkim, xalqni umidiga bo‘lmay,
            o‘zumiz taokub qilmoq kerak edi. Va Shayx Zayniddinkim,
            fuzalolarimizdin edi, bu fatxg‘a tarix «podshohi islom» topti va
            Mirgisu xdm Kobuldin o‘shul tarixni bitib yibordi. Yana o‘shandoq
            ilgarigi fathlarimizdinkim, Dipalpurni fath qildik, ikki kishi
            «vas’ati rabiul avval» topti. Va chun fath mundoq bo‘ldi. Raana
            Sangaaning keynidin viloyatig‘a taokub kilmokni sababi yo‘q erdi,
            mavkuf qilib, Mevat tasxirig‘a ximmat bog‘-laduk. Va (386 b)
            Muhammad Ali jang-jang va Shayx Guran va Abdulmalik ko‘rchinni qalin
            kishi bilan Ilyosxonning boshig‘a yibordukkim, Ikki suvni orasig‘a
            bosh ko‘tarib, Ko‘yil qasabasini urushub olib edi. Va Kichik Alikim,
            Ko‘yil qasabasini hokimi edi, tutub bandg‘a solg‘on ekandur. Ushal
            yiborgan cherikkim, biz yiborib ediq yakin etganda tob keltura olmay
            qochibtur. Necha kundin so‘ngkim, Agraga ettuq dohil bo‘lg‘on kuni
            ul tiyra baxtni bog‘lab, chirmab kelturdilar. Sazosig‘a etti. Andin
            so‘ngra ko‘ngulga ettikim, Mevat tarafig‘a bormoq kerak.
            Chahorshanba kuni, rajab oyini oltisig‘a Alvarkim, Mevat
            xrkimnishinidur, borildi. Aning xizonasini osonlig‘ bilan ko‘lg‘a
            olduk. Va chun bu viloyat ham dohili mamoliki mahrusa bo‘ldi,
            azimati mustaqarri xilofat qilduk. Muhammad Humoyunni Kobul va
            Badaxshong‘a ruxsat berib, o‘zumiz mustaqarri xilofatka borg‘onmiz.
            To‘qqiz yuz o‘ttiz to‘rtta Xon Mirzo olamdin safar qildi.
            Badaxshonni xukumatig‘a nurul-ayniy Muhammad Humoyung‘a berib ediq
            o‘shul yilning rajab oyining to‘qquzida Muhammad Humoyunni ul
            mamolikka ruxsat berildi. (387a) O‘shul asnoda Biban Afg‘onkim, bosh
            ko‘tarib edi, Qosim Husayn Sulton va Muhammad Qosim Bobo Qashqa va
            Abdullamuhammad nayzador va Husaynxon va Hinduston umarolaridin
            Alixon Farmuliy va Malikdod Karoniy va Tatarxon va Xonijahonni
            Muhammad Sulton mirzog‘a yo‘ldosh qilib yiborildi. Ul baxti qaytg‘on
            eshittikim, cherik ta’yin bo‘lubtur, boshini kulig‘a olib, dunyodin
            chiqar. O‘zumiz o‘shul yilnig avohirida Fathpur va Bariyni sayr
            qilib, Agraga kelduk. To‘qqiz yuz o‘ttuz to‘rtta Qo‘yil sayrig‘a
            borib, andin Sanbal shikorig‘a borildi. Ko‘histonni sayr qilib,
            Dorulxilofag‘a kelindi. Va safar oyining yigirma sekkizida
            Faxrijahonbegim va Xadicha Sultonbegim o‘g‘lon-ushog‘i bilan
            Kobuldin keldilar. Va biz kemag‘a kirib, alarni istiqbolig‘a borib,
            yaxshi soatta dohil qildik. Andin so‘ng bir-birini keyinidin xabar
            kelur erdikim, Mediniy Rav Chanderiy hokimi va Raana cherik
            yig‘ishturmoqqa mashg‘ul bo‘lubturlar. Ushul xabarlarkim, bizg‘a
            etti, olti-etti ming yigitni Chin Temur Sultong‘a yo‘ldosh qilib,
            Kalpiy hududidin Chanderiyg‘a yiborildi. (387 b) Chahorshanba kuni,
            jumodiul avval oyining ettisida Chanderiy fath bo‘ldi va «fathi
            dorulharb» aning tarixini topib edilar. Va Chanderiy ko‘lg‘a
            kelgandin so‘ng Ahmadshohg‘akim, Sulton Nosiriddinni nabirasi edi,
            inoyat qilduk. Va yakshanba kuni, jumodiul avval oyini o‘n birida
            kdytib dorulxilofag‘a doxil bo‘lduk. Andin ilgarrokkim, CHanderiyg‘a
            borg‘aymiz, Raana cheriki bilan terbonib Irijg‘akim, bizni
            xizmatgorlardin anda edi, kelib qabal qilg‘on bo‘lg‘ay. Bir kecha
            uyqusida buzurgvorlardin birisi aning tushig‘a kirib,
            qo‘rquturlarkim, o‘shul uyqudin titranib, seskanib uyg‘ona tushar,
            isitma tutar. O‘shul isitmada cherikni hukm qilurkim, qaytsunlar.
            Andoq zohir bo‘ldikim, yo‘lda ajal yo‘ldosh bo‘lib, jonini olib,
            jahannamg‘a yiborur. Va bizni cherikimiz Burhonpur suyidin o‘tar
            edilarkim, xabar keldi: Ma’ruf va Biban va Boyazid Qnno‘jdin qochib,
            Irijg‘a kelib, SHamsobod qal’asini Abulmuhammad nayzabozdin zo‘r
            bilan olibturlar. Aning uchun inon o‘shal yong‘a mayl qilib, bir
            necha yigitlarni ilgariroq yiborildi. (388 a) Bu xabarni eshitgandin
            so‘ng Ma’rufni o‘g‘li Qanno‘jdin qochar. Va Biban va Boyazid va
            Ma’ruf ham Gangdin o‘tub, Qanno‘j barobarida Gangni oftob chiqarida
            borib, guzarbandlig‘ xayolig‘a o‘lturarlar. Va to‘qquz yuz o‘ttuz
            beshda ju’ma kuni, muharram oyining uchidakim, Mirzo Askariyni
            Kobuldin Mo‘lton maslahatig‘a tilatib erduq, Gvaliyarga kelib
            mulozamat qildi. O‘shul kuni Raaja Bikramajit va Man Singning
            imoratlarini sayr qilib, dorulxilofag‘a mutavajjih bo‘lduq.
            Payshanba kuni, ushul oyning yigirma beshida dohil bo‘lduk. Dushanba
            kuni, rabiulavval oyining o‘nida Muhammad Humoyundin qosidlar kelib,
            mulozamat qildilar va ariza ham kelturdilarkim, anda bitib erdikim,
            Tengri taolo bizga bir o‘g‘ul karomat qildi, aning otini Al’amon
            qo‘yduk. Ushbu ot bizga xush yoqmadi. Andin so‘ng turk va hind
            umarolarini charlatib, chashn berduk. Ushbu jashnda maslahat va
            kengash andoq bo‘ldikim, sharq viloyatlarig‘a taxt kelturmak kerak.
            (388 b) Ilgariroq Mirzo Askariy og‘ir cherik bilan mutavajjih
            bo‘lsun. Va umarolarkim, Gang suyini nari yonidadurlar, yo‘ldosh
            bo‘lub, bu maslahatg‘a jahd qilsunlar. Va dushanba kuni, rabiuloxir
            oyini ettisida Mirzo Askariy(ga) ruxsat bo‘lub, mutavajjih bo‘ldi.
            Va o‘zumiz shikor uchun Dahpur tarafig‘a otlanduk. Va jumodiul avval
            oyini uchida xabar keldikim, Mahmud Iskandarni o‘g‘li Bihorni olib,
            sho‘rish xayoli boshig‘a bor. SHikordin qaytib, dorulxilofag‘a nuzul
            qilduk. Ushul asnoda Badaxshondin Muhammad Humoyun qosidlar
            yiboribturkim, qirq-ellik ming cherik yig‘ishturub, Sulton Vaysni
            yo‘ldosh qilib Samarqand xayoli boshqa tushubtur va sulh so‘zi ham
            orada bor. Aning arzadoshti javobda bi-tildikim, Tengri taolodin
            umidvormizkim, o‘shul yakinda Hinduston viloyati qo‘lg‘a kirgay.
            Havo-xoh va yaxshi faroh havsalalarimizdin Hinduston viloyatig‘a
            qo‘yub, o‘zumuz mavrusiy viloyatimizga borg‘aymiz. Va kerakkim, bori
            xalqimiz bu yurushda, Humoyung‘a yo‘ldosh bo‘lub, ixlos
            ko‘rsatgaylar. Va panjshanba kuni, o‘shul oyning o‘n ettisida Juun
            suyidin o‘tub, sharq ro‘ya tarafig‘a mutavajjih bo‘lduq. (389 a)
            Ushbu kunda Nusratshohdinkim, Bangala volisi edi, elchilar kelib,
            peshkashiylar kelturub, izhori bandalik qildilar. Dushanba kuni,
            jumodiul oxir oyining o‘n to‘qquzida Mirzo Askariy kelib, bizni
            ko‘rdi. Farmon qildukkim, siz cherikingiz bilan Gang suyini nari
            yonida tushung. Va Agra yaqinida Iskandar Sultonni o‘g‘lini
            Mahmudxonni buzulg‘ondin xabar etti. G‘ozipur hududig‘acha borib,
            Bo‘jpur va Bahatg‘a tushuldi. Va anda Bihar viloyatini Mirzo
            Muhammad Zamong‘a berildi. Panjshanba kuni, ramazon oyining ettisida
            Bangala va Bihardin xotirjam’ bo‘lub, Sarvaar tarafig‘a Biban va
            Boyazid daf’i uchun yuruy berduk. Va ul Muholiflar bilan urush
            solib, shikast berduk. Andin so‘ng Hariyd va Sekandarpurni sayr
            qilib, bu viloyatlardin xotirjam’ bo‘lub, ilg‘or bilan
            dorulxilofag‘a mutavajjih bo‘lub, andak fursatta doxil bo‘lduk. Va
            Muhammad Humoyun, bir yili edikim, Badaxshonda diydorlardin ayru
            tushub edi, so‘ngra bizni sog‘inib, Badaxshonni Mirzo Sulaymonkim,
            aning kuyovi edi, topshurub, bir kunda Kobulg‘a kelur. Va Mirzo
            Komron (389 b) Kandahordin Kobulg‘a kelgan ekandur. Iydgohta muloqot
            qilib, hayron bo‘lub, tavajjuh sababini so‘rabtur. Va Muhammad
            Humoyun bizni ishtiyoqimizni aytib Mirzo Hindolni Kobuldan
            Badaxshong‘a yiborub, bizning tarafg‘a yura berur. Bir necha kunda
            dorulxilofa, Agraga etib, o‘shul soatkim, biz aning onasi bilan
            otini tutub, so‘zlashib o‘lturub edukkim, eta-o‘q keldi. Ko‘ngullar
            gul yanglig‘ ochilib, ko‘zlar chirog‘dek yorudi. Mukarrar har kuni
            chashn edi, lekin aning o‘zig‘a to‘y berib, xushhollig‘lar qilduk.
            Va necha muddatgacha bir erda bo‘lub, musohibona bir-bir bilan suluk
            qilur erdik. Va alxaq suhbatta bebadal edi va insoni komilkim
            derlar, o‘shal edi. Ushal avqottakim, Muhammad Humoyun Badaxshondin
            keldi, Sulton Sa’idxonkim, Qoshg‘ar xonlaridin edi va xeshlig‘i ham
            bizga bor edi, Rashidxonni Yorkandga qo‘yub, xayoli xom qilib,
            Badaxshon tarafig‘a mutavajjih bo‘lubtur va andin ilgarirog‘kim, ul
            Badaxshong‘a etgay, Mirzo Hindol borib, Qal’ayi Zafarg‘a kirib
            ekandur. Sulton Sa’idxon uch oy qabal qilib, ilgidin ish kelmay
            qaytibtur. (390 a) Va bizga andoq ettikim, Koshg‘ariylar kelib,
            Badaxshonni oldilar. Biz Xoja Xalifani farmon berdukkim,
            Badaxshong‘a borib, nechukkim, salohdid bo‘lsa, qilsun. Ul
            nofahmlig‘din qabul qilmadi. Va Muhammad Humoyung‘a aytukkim, seni
            borg‘oning nechuk bo‘lg‘ay? Ul javob berdikim, farmong‘a chora
            yo‘ktur, lekin ahd qilg‘onmenkim, o‘z ixtiyorim bilan diydordin
            ayrilmag‘aymen. Aning uchun Mirzo Sulaymonni Badaxshong‘a ruxsat
            berildi. Va Sulton Sa’idg‘a bitidukkim, bovujudkim, bizdin necha
            hukuq sizdadur, ajab keldikim, siz mundoq qildingiz. Alhol Mirzo
            Hindolni charlab, Mirzo Sulaymonni yiborduk. Agar huquqni manzur
            qilib, Badaxshonni Sulaymon mirzog‘akim, bizni farzandimizdur,
            bersangiz yaxshi bo‘lg‘ay. Va illo biz gunohni o‘zumizdin soqit
            qilib, merosni merosxo‘rg‘a topshurduq bilsunlar. Va Mirzo Sulaymon
            andin ilgarikim, Kobulg‘a etgay, Badaxshonni dushman ilgidin qo‘yub,
            amonlig‘ bo‘lg‘on ekandur. Va Mirzo Sulaymon Badaxshong‘a borg‘ondin
            so‘ng, Mirzo Hindol Badaxshonni Mirzo Sulaymong‘a topshurub,
            Hindustong‘a mutavajjih bo‘ldi. (390 b) Va Muhammad Humoyun,
            Sanbalg‘akim, aning joygiri edi, ruxsat berildi. Olti oygacha anda
            edi; zohiran ani er va suyi xush yoqmadi. Isitma tutar ekandur,
            bora-bora uzoqqa tortar. To onki biz eshittuq farmon berildikim,
            Dehlig‘a kelturub, Dehlidin kemag‘a solib keltursunlarkim, hakimi
            hoziklar ko‘rub, dardig‘a davo qilsunlar. Bir necha kunda daryo
            yo‘li bilan kelturdilar va tabiblar har necha doru darmon berdilar,
            yaxshi bo‘lmadi. Mir Abdulqosimkim, ulug‘ kishi edi, arzg‘a
            etkurdikim, ushmundoq dardlarg‘a darmon budurkim, yaxshi
            nimarsalardin tasadduq qilmoq kerak. To inki Tengri taolo sihhat
            bergay. Mening ko‘nglumga keldikim, Muhammad Humoyun(ning) mendin
            o‘zga yaxshiroq nimarsasi yo‘k.- Men o‘zum tasadduq bo‘layin, Xudoy
            kabul qilsun. Xoja Xalifa, o‘zga muqarrablardin arzg‘a
            tegurdilarkim, Muhammad Humoyun sihhat topar, siz bu so‘zni nechun
            tilingizga kelturasiz. G‘araz budurkim, dunyo molidin yaxshisini
            tasadduq qilmoq kerak. Bas, o‘shal olmoskim, Ibrohimni urushida
            tushub edi, Muhammad Humoyung‘a inoyat qilib edingiz, tasadduq
            qilmoq kerak. (391 a) Tilga keldikim, dunyo moli aning ivazig‘a
            nechuk bo‘lg‘ay, men aning fidosi kilurmenkim, hol anga mushkil
            bo‘libtur. Va andin o‘tubturkim, men aning betoqatlig‘ini toqat
            kelturgaymen. O‘shal holatga kirib, uch qatla boshidin o‘rgulub,
            dedimkim, men ko‘tardim harne darding bor. O‘shal zamon men og‘ir
            bo‘ldum, ul engil bo‘ldi. Ul sihhat bo‘lub qo‘pti. Men noxush bo‘lub
            yiqildim. A’yoni davlat va arkoni mamlakatni charlab, bay’at
            qo‘llarini Humoyunni qo‘lig‘a berib, joynishinlig‘ig‘a va
            valiahdlig‘ig‘a nasb qildim. Va taxtni anga topshurdum. Va Xoja
            Xalifa va Qambar Alibek va Turdibek va Hindubek va o‘zga xaloyiq ham
            bu nasoyihda bor erdilar, borisi qabul qilib, band bo‘ldilar.
            Musavvidi avroq aytadurkim, to‘qquz yuz o‘ttuz ettida jumodiulavval
            oyini oltisida Chahorbog‘idakim, o‘shul podshoh o‘z qo‘li bilan obod
            qilib erdi, holi mutag‘ayyir bo‘lub, bu olami bevafoni padrud qildi.
            Va fuzaloyi ahdkim, tarix va marosiy va qasoyid va taroqib ayttilar,
            azon jumla Mavlono Shihob Muammoyi bu misra’ni tarix topti: «Humoyun
            bud vorisi mulki vay». (391 b) Va maholdurkim, ul podshohi qobilning
            yaxshilig‘larini aytgan bilan va bitigan bilan tugangay. Lekin
            mujammal bukim, sekkiz sifati asil aning zotig‘a muttassil edi:
            birisi bukim najhati baland edi; ikkimchisi, himmati arjumand edi;
            uchimchisi, viloyat olmog‘; to‘rtumchisi, viloyat saxlamog‘;
            beshumchisi, ma’murlug‘; oltimchisi, rafohiyat niyati Tengri taolo
            bandalarig‘a; ettimchisi, cherikni ko‘ngli[ni] qo‘lg‘a olmok;
            sekkizimchisi, adolat qilmoq. Va fazilat bobida kamlig‘i yo‘q
            erdikim, nazm va nasr va turkiy va forsiyni bebadal aytur edi.
            Alalxusus turkiy devoni bordurkim, anda toza mazmunlar topib,
            aytibtur va masnaviy kitobi ham borkim, oti «Mubayyin»dur. Til bilur
            dono xalq orasida aningdek latoyif yo‘qtur. Va Xoja Ahror aytgan
            risolakim, aning oti «Volidiya»dur, o‘shal podshoh nazm qilibtur.
            Ushbu kitobkim, «Boburiya»dur, Bayramxonni o‘g‘li Mirzoxong‘a
            buyurdilarkim, turkiydin forsiyg‘a kelturgilkim, turkiy bilmog‘on
            xaloyiqqa oson bo‘lg‘ay. Ul podshoh musiqa ilmidin ham xabari bor
            edi va bu ruboiyni forsiy aytib edilar: (392 a) Darveshonro agar na
            az xeshonem, Lek az dilu jon mu’tatsidi eshonem. Dur ast mago‘y
            shohy az darveshy, Shohem, vale bandai darveshonem. Va forsiyda bu
            matla’ni ham aytubturlar: Halok mekunadam furkati tu donistam,
            Vagarna raftan az in shahr metavonistam. Va bu matla’ ham
            alarningdur: To ba zulfi siyahash dil bastam, Az parishonii olam
            rastam. Va ul podshoh aruz va qofiyag‘a ham risolalari bor va ul
            jumladin, «Mufassal» degankim, ushbu fan sharxi bo‘lg‘ay,
            ko‘pdin-ko‘p yaxshi tasnif qilibturlar. Va ul podshohg‘a to‘rt
            o‘g‘ul va uch kiz Tengri taolo karomat qilib erdikim, o‘g‘lonlar:
            Muhammad Humoyun podshoh va Komron mirzo va Mirzo Askariy va Mirzo
            Hindol edilar. Va kizlar: Gulrangbegim va Gulchehrabegim va
            Gulbadanbegim edilar. Ushbu uch qiz bir onadin edilar. Va bir necha
            ahli tab’kim, ushbu podshoh doimul avqot suhbatdin ayru qo‘ymas edi,
            bulardur: Abulbaqokim, (392 b) ilmi hikmat bobida bebadal edi. Va
            Shayx Zayn sadrkim, Zayniddin Xavofiyni nabirasi erdi: xiddati tab’i
            bor edi, nazm va inshodin saliqalig‘ va Humoyun podshoh zamonida
            umarolig‘ ham topib edi. Va Shayx Abulvohid Forig‘iykim, Shayx Zayn
            Xavofiyni abasi bo‘lur edi, xushtab’ va she’r ham aytur edi. Va
            Sulton Muhammad ko‘sakim, Mir Alisherning musohiblaridin erdikim,
            podshoh suhbatida izzat topib, sarafroz bo‘lub erdi. Va Mavlono
            Shixrb Muammoyikim, «Faqiriy» taxallus qilib edi, fazoyil va
            she’rdin nasibasi bor edi. Va Mavlono Yusufi tabibkim, ani
            Xurosondin tilatib edilar, nabz ko‘rmog‘din va tashxis kilmog‘ aning
            ishi edi. Va Surx Vadoiykim, turkiy va forsiyda nazm aytur edi. Va
            Mullo Bakriyni saliqasi ko‘p erdi va «Mahzanul asror» vaznida
            podshoh otig‘a masnaviy aytib edi. Va Xoja Nizomiddin Ali Xalifa
            xizmat va maxramiyat va vazoratka akd va tadbiri bor edi va podshoh
            olida xurmat va izzati oncha bor erdikim, ko‘p so‘zi maqbuli tab’
            bo‘lur edi va tibdin ham saliqasi bor edi. Va (393a) Mir Darvesh
            Muhammad sorbonkim, Xoja Ahrorni yaxshi muridlaridin edi, xushsuhbat
            kishi erdikim, fazilatdin ul borgohda kurb va e’tibor topib edi. Va
            Xondamir muarrixkim, turfa kishi edi. Tasoniflari borkim, xalq
            orasida mashxurdur: «Habib-us-siyar» va «Xulosat-ul-axbor» va
            «Dasturul anvor» va o‘zga tasniflaliri ham bor. Va Xoja Kalonbek
            umarolardin erdi va podshoh xizmatida o‘lturur edi, fazoyil va
            saxiylig‘ bobida mumtoz. Va aning inisi Kichik Xoja muhrdor va xos
            ahlidin erdi va podshoh xizmatida bu ham o‘lturur edi. Va Sulton
            Muhammad do‘ldoy ulug‘ umarolari edi. Xushxulq kishi edi. «Vallohu
            bi-kulli shayin alim». Tarjimalar Hindistondan g‘olib podshoning
            ko‘l ostiga kirgan joylar daromadining taxminiy hisobi Satlaj
            suvining narigi tomoni, Bhira, Laho‘r Siyalkot, Dipalpur va
            boshqalar sarkori: uch karur o‘ttuz uch lak o‘n besh ming to‘qquz
            yuz sakson to‘qqiz [33 315 989] tanga. Sahrind sarkori: bir karo‘r
            yigirma to‘qqiz lak o‘ttiz bir ming to‘qqiz yuz sakson besh [12 931
            985] tanga. Xisori Feruza sarkori: bir karo‘r o‘ttuz lak etmish besh
            ming bir yuz etmish to‘rt to‘qqiz lak ellik ming ikki yuz ellik
            to‘rt [13 075 174] tanga Dehli poytaxti va Miyoni duob sarkori: uch
            karur oltmish to‘qqiz lak ellik ming ikki yuz ellik to‘rt [36950254]
            tanga. Mevat sarkori [bu - Iskandar zamonida qo‘shilmagan]: bir
            karo‘r oltmish to‘qqiz lak sakson bir ming o‘ttiz yuz o‘n to‘qqiz
            [16 981 000] tanga. Biyona sarkori: bir karo‘r qirq to‘rt lak o‘n
            to‘rt ming to‘qqiz yuz o‘ttiz [1441493] tanga Agra sarkori: yigirma
            to‘qquz lak etmish olti ming to‘qqiz yuz o‘n to‘qqiz (2 976 919]
            tanga. Miyona viloyat sarkori: ikki karo‘r to‘qson bir lak un tuqqiz
            [29 100 019] tanga. Gvaliyar sarkori: ikki karo‘r yigirma uch lak
            ellik etti ming to‘rt yuz ellik (22 357 4501 tanga.) Kalpiy, Sihunda
            va boshqalar sarkori: to‘rt karur yigirma sakkiz lak ellik besh ming
            to‘qqiz yuz ellik [42 855 950] tanga. Qanno‘j sarkori: bir karo‘r
            o‘tgiz olti lak oltmish uch ming uch yuz ellik sakkiz [13 663 538]
            tanga. Sanbal sarkori: bir karur o‘ttiz sakkiz lak qirq to‘rt ming
            [13 844 000] tanga. Laknur va Baksara sarkori: bir karo‘r [kasri
            bilan] o‘ttiz to‘qqiz lak sakson ikki ming to‘rt yuz o‘ttiz uch [13
            982 433] tanga Xayrobod sarkori: o‘n ikki lak oltmish besh ming [1
            265 000] tanga. Avad va Bahrayij sarkori: bir karo‘r o‘n etti lak
            bir ming uch yuz oltmish to‘kkiz [11 701 369] tanga. Jo‘npur
            sarkori, to‘rt karo‘r sakson sakkiz ming uch yuz o‘ttiz uch [40 088
            333] tanga. Karra va Manikpur sarkori: bir karo‘r oltmish uch lak
            yigirma etti ming ikki yuz sakson ikki [16 327 282]tanga. Bihar
            sarkori: to‘rt karo‘r besh lak oltmish ming [40 560 000] tanga.
            Sarvaar sarkori: bir karo‘r ellik besh lak o‘n etti ming besh yuz
            olti yarim [15 517 5061/2] tanga. Saran sarkori: bir karo‘r o‘n lak
            o‘n sakkiz ming uch yuz etmish uch [11 018 373] tanga Chaparan
            sarkori: bir karo‘r to‘qson sakson lak sakson olti ming oltmish [19
            086 060] tanga Kandla sarkori: qirq uch lak o‘ttiz ming uch yuz [4
            330 300] tanga. Raaja Rup Narayan chegarasi o‘rtaligidagi Tirxut
            sarkori: ikki lak ellik besh ming [255 000] kumush tanga, yigirma
            etgi lak ellik ming [2 750 000 ] qora tanga. Chatsu, Malanadagi
            Rantanbo‘r Bo‘liy sarkori: yigirma lak [2 000 000] Nagur sarkori.
            Raaja Bikramajit [Rantanbo‘rdan] sarkori. Kalanjariy sarkori. Raaja
            Sing Dev sarkori. Raaja Bikam Dev sarkori. Raaja Bikam Chand
            sarkori. Zahiriddin Muhammad Bobur farmoni* (Kitobning 221—222
            sahifalaridagi forscha matnning tarjimasi.) Sabablar surati
            in’ikosining to‘planish joyi va sadoqat, to‘g‘rilik injulari
            naqshining xazinasi bo‘lgan aqd egalarining fikr oyinasi bu ma’ni
            chechaklari javharining naqshini o‘ziga olurki, inson tabiati
            o‘zining yaratilishi bo‘yicha nafs lazzatlariga moyildir, zavq
            keltiruvchi yoqimli narsalarni tark etish Xudoning tavfiq berishiga
            va osmoniy ko‘makka bog‘liq Bashar nafsi yomonlikka mayl etishdan
            uzoq emas. «Nafsimni poklay olmadim, chunki nafs yomonlikka amr
            etguvchidur». Undan qaytish bag‘ishlovchi Malikning
            lutf-marhamatidan boshqa mumkin emas. Bu Ollohning ehsonidir, kimga
            xohlasa, bahsh etadi, Olloh katta ehson egasidir». Bu so‘zlarni
            ifodalashdan va bu gaplarni bayon qilishdan g‘araz shuki, insonlik
            taqozosi, podshohlar rasm-rusumi, podshohlik lavozimi, mansabdorlar
            odati bo‘yicha shohdin tortib sipohiygacha go‘zal yoshlik kunlarida
            shariat man’ qilgan ba’zi narsalarga va ayrim o‘yin-kulgilarga ruju
            qilinardi. Bir qancha vaqtdan keyin pushaymonlik kunlari kelib,
            ularni bitta-bitta tark qilinar va chin tavba bilan ularga qaytish
            eshigi yopilar edi. Ammo, maqsad va matlablarning muhimi va buyugi
            bo‘lgan ichkilikdan qaytish tavbasi «har ish vaatiga bog‘lik» degan
            parda ostiga bekinib, yuzini ko‘rsatmas edi, toki bu yaxshi soatda
            zo‘r g‘ayrat bilan urush ehromini bog‘lab, shavkatli islom askarlari
            yordamida kofirlarga qarshi jangga kirishganimizda g‘ayb ilxrmchisi
            va xdkikat jarchisidan «Imon keltirganlarga vaqt kelmadimiki,
            qalblarini Ollohning zikri bilan yumshatsalar?» mazmuni eshitilib
            gunoh va sarkashlik asbobini ildizidan qo‘porib tashlab, tavba
            eshiklarini to‘liq jiddiyat bilan qoqdiq tavfiq yo‘llovchisi «Kimki
            astoydil eshik qoqsa, kiradi» mazmuniga muvofiq ikbol eshigini ochdi
            va bu urushni nafsga qarshilik ko‘rsatishdan iborat bo‘lgan zo‘r
            urush bilan boshlashni buyurdi. Alqissa, «Ey rabbim, nafslarimizga
            g‘ul qildik»ni ixlos tiliga keltirib, «Sening oldingda tavba qildim
            va men musulmonlarning birinchisiman» degan gapni dil lavhasiga
            naqsh qildik. Ko‘ngil xazinasida mahfiy qolgan ichkilikdan qaytish
            tavbasi istagini yuzaga chikardik. Zafar nishonli xodimlar muborak
            hukm yuza¬sidan ko‘plik va ziynatda yuksak yulduzidek bo‘lgan,
            go‘zal majlisni bezab turgan oltin va kumushdan yasalgan may idish
            va qadahlar va boshqa asboblarni erga urib, Xudo xohlasa, yakinda
            sindirishga muvaffaq bo‘ladiganimiz butlar kabi, pora-pora qilib,
            har birini miskin va bechoraga berdilar. Qabul qilinishga yaqin
            bo‘lgan bu tavba barakatidan dargoh muqarrablaridan ko‘plari
            «kishilar podshohlari izidan boradilar» taqozosicha, bu majlisning
            o‘zidayoq, tavba sharafiga erishdilar va may ichishdan butunlay
            qaytdilar. Xudoning buyruq va kaytarishlariga bo‘ysunib,
            chekinuvchilar holiga qadar to‘da-to‘da bo‘lib, soat sayin shu
            saodat bilan baxtiyor bo‘lmoqdalar. Umid shuki, «YAxshilikka
            undovchi kishi — yaxshilik kilgan kishiday» deganlari kabi bu
            ishlarning savobi xushbaxt podshohning hayotiga oid bo‘lg‘ay va bu
            saodat barakatidan olg‘a bosish va g‘alaba kundan-kunga orta borgay.
            Bu orzu va bu osoyishtalik to‘la-to‘kis oxiriga etgandan keyin, olam
            bo‘ysunishi lozim bo‘lgan farmon ijro sharafiga erishdiki, tinch
            saxlangan mamlakatda (Xudo ofat va xavflardan omon qilsin) mutlaqo
            hech bir kishi ichkilik ichishga urinmasin, uni hosil qilishga
            tirishmasin, ichkilik yasamasin, sotmasin va olmasin, o‘zida
            saxlamasin, eltmasin va keltirmasin: «Ichkilikdan qochinglar,
            shoyadki, najot topsangizlar». Bu g‘alabaning shukronasi va bu chin
            tavbaning qabul darajasiga erishmog‘ining sadaqasi uchun,
            podshohlikning baxshish daryosi jo‘sh urib, olam obodonligi va
            kishilik obro‘yi bo‘lgan karam to‘lqinlarini paydo qildi: butun
            mamlakat bo‘ylab, o‘tgan sultonlardan qolib kelgan va daromadi
            haddan ortiq ko‘p bo‘lgan t a m g‘ a n i, o‘zi ham shariat
            qoidalaridan tashqari bo‘lgani uchun musulmonlar ustidan olib
            tashlab, farmon sodir bo‘ldiki, hech shahr, qishloq, yo‘l, ko‘cha,
            guzar va bandarlarda tamg‘a olmasinlar va undirmasinlar, ham bu
            hukmning qoidalariga o‘zgartish kirgizmasinlar: «Kimki buni
            eshitgandan keyin o‘zgartirsa, gunohi o‘zgartiruvchilarga bo‘ladi».
            Podshohning mehribonchiligiga sig‘ingan turk, tojik, arab, ajam,
            hindi, forsiy fuqaro va sipoh — butun millatlar, hamma inson
            toifalari bu mangu bahshishga suyanib, umid tutib abadiylikka
            birikkan davlatimiz duosiga mashg‘u bo‘lsinlar va bu hukmlar
            ijrosidan tashqari chiqmasinlar va burilmasinlar, farmonga mufiq ish
            olib borsinlar. Bu hukm ulug‘ podshoh imzosi bilan etishsa, e’timod
            qilsinlar. Amri oliy bilan 932 (hijriy) yili jumodiul avval oyining
            24-nchi kunida yozildi. Zahiriddin Muhammad Bobur g‘oziy farmoni
            (Qo‘lyozmaning 223-228-saxifalardaga forscha matn tarjimasi) Tangri
            ne’matlarining ketma-ket kelib turishi unga shukr va sano aytishning
            ko‘payishiga boisdir. Tangriga shukr va sano aytishning kupayishi
            Tangri ne’matlarining ketma-ket kelib turishining sababidir. Har
            ne’matga biror shukr lozim va har shukrga uning ketidan biror
            ne’mat. Shukr lavozimlarini ado qilish inson qudratidan yuqori va
            iqtidor egalari uning marosimini joyiga qo‘yishdan ojizdir. Ayniqsa,
            shukr shunday bir ne’mat muqobilida bo‘lsaki Dunyoda hech bir boylik
            undan buyukroq va oxiratda biror yaxshilik undan go‘zalroq bo‘lmasa.
            Bu esa, kuchli kofirlarga g‘alaba krzonish va mag‘rur fojirlarga
            ustun kelishdan boshqacha bo‘lmaydiki, bularga o‘xshashlar
            to‘g‘risida «Ular kofirlar va fojirlar» degan oyat ingandir va aqd
            egalarining o‘tkir ko‘zlariga bu g‘alabadan ko‘ra yaxshiroq saodat
            ko‘rinmaydi. Xudoga shukrki, tug‘ilgandan to shu damgacha xayrixoh
            xotir va to‘g‘rilik istar ko‘ngilning asl matlabi va tub maqsadi
            bo‘lib kelgan u buyuk saodat va u ulug‘ baxshish bu muborak kunlarda
            buyuk Tangrining lutf-karam borgohidan yuz ko‘rsatib qoldi. Beminnat
            va beillat mushkullarni ochuvchi va fayz sochuvchi yangidan zafar
            kalidi bilan fayz eshiklarini g‘alaba qozongan shohimizning umid
            chehralariga ochdi, sevinchga to‘lgan qo‘shinlarimizning atoqli
            nomlari izzatli g‘oziylar daftariga yozildi va islom tug‘i zafaryob
            lashkarlarimizning madadi bilan ko‘tarilish va yuksalish avjiga
            etdi. Bu saodat va davlatning sodir va zohir bo‘lishi shunday yuzaga
            keldi: islom tayanchi bo‘lgan askarlarimiz qilichlarining shu’lasi
            fath va zafar nurlari bilan hind mamlakatlarini munavvar qilgandan
            keyin, ilgarigi «Fatxnoma»larda bayon qilinganideq muvaffaqiyat
            qo‘llari g‘alaba nishonli bayroqlarimizni Dehli, Agra, Tunpur,
            Hariyd, Bihar va boshqa o‘lkalarda ko‘tar¬di. Xalqlarning ko‘pchilik
            musulmon va kofir toifalari bizning qutlug‘ podshohligimizga
            buysunib, qullik yo‘liga sadoqat va ixlos kadamini quydilar. Ammo
            Raana Sangaa kofir o‘tgan vaqtlarda qutlug‘ podshohligimizga
            bo‘ysunganligini iqror qilib kelgan bo‘lsa ham, hozirda «u tortindi
            va kibrlandi va kofirlar jumlasidan bo‘ldi» mazmuniga muvofiq
            shayton sifat bosh tortib bizdan ajralganlarga boshliq bo‘ldi va shu
            bilan bir qancha toifalarning birikishiga sababchi buldiki,
            ba’zilarining gardanida zunnor tavqi va ayrimlari murtadlik tikani
            mehnatiga gariftor edi. U mal’un kofirning istilosi hind viloyatida
            shu martabada ediki, podshohlik davlatining quyoshi porlashdan burun
            va shahanshohlik xilofati nurining barq urishidan ilgari, shu bilan
            birga, katta raajalar va raaylar bu qirg‘inda uning farmoniga
            bo‘ysunganlari holda bu urushda uning jilovida bo‘lgan va murtadlik
            bilan tavsiflangan xokimlar va yulboshchilar o‘z ulug‘liklarini
            nazarda tutib hech bir qirg‘inda unga bo‘ysunmaganlar, balki u bilan
            birgalashmaganlar. Va hech bir safarda suxbatdoshlik va rafiqlik
            yo‘lini tutmaganlar. Bu keng o‘lkaning barcha ulug‘ sultonlari,
            chunonchi Dehli sultoni, Gujarat sultoni, Mandu sultoni va
            boshqalari boshqa kofirlar bilan birgalashmay, u buzuqi bilan
            qarshilik ko‘rsatishdan ojiz bo‘lib, xiyla yo‘sunidagi muloyimlik
            iulini tugab, u bilan kelishuvchilik qilib kelganlar. Kofirlik
            tug‘ini islom mamlakatlarining ikki yuzga yaqin shahrida tikkan edi.
            Masjid va ibodatxonalarni harob qilib u joylardagi mo‘minlarning
            xotin, bola-chaqalarini asir qildi. Uning quvvati voqiiy holatdan
            o‘tib, shu darajaga bordiki, Hindda qaror topgan qoidaga ko‘ra, bir
            laklik viloyatni yuz suvor va bir karo‘rli viloyatni o‘n ming suvor
            e’tibor viladilar, u kofirlar sardorining qulga kiritgan
            mamlakatlari o‘n karo‘r etishdi. Bu (daromad) bir lak suvor o‘rnida
            bo‘ladi. Bu kunlarda mashhur kofirlarning ko‘pginasi hech qachon
            hech bir ma’rakada unga madad bermaganlari holda, islom askarlariga
            dushmanliklari jihatidan uning buzuq tabiat lashkarlari safini
            orttirdilar. Chunonchi, xuddi tutunday sarkashlik da’vosida bo‘lgan
            va turli joylar kofirlarining boshlovchisi hisoblangan o‘nta
            mustaqil hokim u yaramas kofirga kishan va zanjirday yopishib oldi.
            U o‘nta bashoratlanganlar qarshisiga chiaib, yomonlik tug‘ini yoygan
            o‘nta kofirning karamlari va qo‘shinlari hamda g‘oyat keng
            viloyatlari bor edi. Chunonchi, Salohiddin o‘ttiz ming suvorali,
            Raval O‘day Sing Bagariy o‘n ikki ming suvorali, va Mediniy Rav o‘n
            ikki ming suvorali, Hasanxon Mevatiy o‘n ikki ming suvorali, Barmal
            Idriy to‘rt ming suvorali, Nripat Hara etti ming suvorali, Satraviy
            Keychiy olti ming suvorali, Dharam Dev to‘rt ming suvorali, Birsing
            Dev to‘rt ming suvorali viloyatga ega edi. Mahmudxon Iskandarxon
            o‘g‘lining viloyat va qishlog‘i bo‘lmasa ham, sardorlik umidida
            taxminan o‘n ming suvoriy jam’ qilgan edi. Sog‘lomlik va omonlik
            vodiysidan uzoqlashganlarning hamma to‘plami, Hind qishloq va
            viloyatida davom etib kelgan qoida bo‘yicha, hammasi bo‘lib, ikki
            lak bir ming bo‘lgan edi. Alqissa, u mag‘rur ichi qora kofir bag‘ri
            qattiq kofirlarning ko‘ngillarini yuzaki biriktirib, musulmonlarga
            qarshilik ko‘rsatish va ular bilan urishish hamda payg‘ambar
            alayhissalom shariatining asoslarini emirish holatiga o‘tdi.
            Podshohning jangchi askarlari Xudoning balosiday u ko‘zsiz dajjollar
            boshiga yopirilib, «qazo etishsa, ko‘z ko‘r bo‘ladi» degan hukmni
            xulq va nomus egalarining o‘tkir nazarlariga manzur qildilar va
            «kimiki din uchun urush qilsa, albatta u o‘z nafsi uchun urush
            qilgan bo‘ladi» oyatini mulohaza qilib, «kofirlarga va munofiqlarga
            qarshi urushing» degan bajarilishi lozim bo‘lgan hukmni amalga
            oshirdilar. 933 (hijriy) yil jumodius soniy oyining 13-nchi shanba
            kuni Bayana muzofotining Kanva mavzeidagi tog‘ atrofida dushmandan
            ikki kuro‘h masofada g‘alaba nishonli islom lashkarining chodirlari
            tiqildi. Islom suvoriylarining hashamat va dabdabalari din
            dushmanlari va kofir la’inlarning quloqlariga etishi bilan
            muhammadiy millat Muholiflari, ahli islom ka’basini buzishga bel
            bog‘lagan «ashobi fil»deq tog‘ jussa va dev xaybat fillarni
            o‘zlariga madadgor va tayanch qilib, hammalari bir jon bir tan
            bo‘lib, o‘z buzuqi lashkarlarini tartibga soldilar. (N a z m) Zalil
            xindilar, «ashobi fil» kabi, o‘z fillariga mag‘rur bo‘ldilar.
            Hammalari ajal tuniday xunuk va shum, tundan qora va yulduzlardan
            ko‘proq edilar. Hammalari xuddi olovday, lekin tutun kabi kekkayib,
            ko‘m-ko‘k osmonga bosh tortgan edilar. Otliq va yayov, xuddi
            chumoliday ming-minglab o‘ng va so‘ldan keldilar. Urush qasdida
            engilmas o‘rdu tomon yo‘naldilar. Shijoat bo‘stonining daraxtlariga
            o‘xshagan g‘azotchi islom askarlari sanavbarday saf tortib, sanavbar
            shaklli po‘lat qalpoqlarining quyoshday porlovchi uchlarini, Xudo
            yo‘lida jang qiluvchilarning qalblarideq yuksaklik avjiga
            etkazdilar. Saflar Iskandar devoriday temirga aylangan va tuzilish
            payg‘ambar shariatining yo‘llari kabi to‘g‘ri va mustahkam edi.
            Quvvatining matonati «Go‘yoki tubdan bir-biriga chirmashib ketgan»;
            najot va baxtiyorlik «ular Xudodan bo‘lgan to‘g‘ri yo‘ldadirlar va
            ular najot topgandirlar» degan so‘zga muvofiq, ularning xos sifati
            edi. (Q i t ‘ a) Shahanshohning ra’yi kabi va barqaror, dinday
            kishilarda qo‘rquv yo‘qlikdan saflar rahnasiz. Uning bayroqlari
            hamma yoqqa yoyilgan, hammasi «Inna fatahra» (biz fath qildik)
            aliflariday. Hushyorlik va ehtiyotkorlikni ko‘zda tutib, ko‘shinning
            old tomoniga qo‘yilgan tufakchilar va ra’dandozlarni Rum jangchilari
            tariqasida panalash uchun, arobalardan bir saf tartib berib, ular
            bir-birlariga zanjir bilan tutashtirildi. Alqissa, islom askarlari
            shunday intizom va istehkom paydo qildilarki, buyuk aqd va yuksak
            falak uning tadbirchisi va tartib beruvchisiga ofarin o‘qidi. Bu
            tartib va intizomni, kuvvat va istehkomni vujudga chiqarishda hazrat
            sultonning yaqini, xoqoniy davlatining suyanchig‘i Nizomiddin Ali
            Xalifadodning hamma sa’y-harakat va tadbirlari taqdirga muvofiq va
            barcha sardorlik va ish yuritishlari podshohning porloq ra’yiga
            maqbul tushdi. Podshohning g‘ulda turishiga qaror berildi. G‘ulning
            o‘ng tomonida: Madadga Xudoning lutfiga xos bo‘lgan saodatli qutlug‘
            aziz katta birodar Chin Temur Sulton va Xudo nazariga manzur bo‘lgan
            katta aziz farzand Sulaymonshoh to‘g‘ri yo‘l egasi valiy nisbatli
            janobi Xoja Kamoliddin Do‘st Xovand, oliy saltanat tayanchi, eng
            yaqin va ixtisos egalarining zubdasi Kamoliddin Yunus Ali, xoslar
            tayanchi, komil ixlosli Jaloliddin Shoh Mansur barlos, xoslar
            tayanchi, ixtisos egalarining zubdasi Nizomiddin Darvesh Muhammad
            sorbon, xoslar tayanchi, chin ixlosli Shihobiddin Abdullo kitobdor
            va Nizomiddin Do‘st eshikog‘a o‘z o‘rinlarida karor topdilar.
            G‘ulning chap tomonida: saltanat egasi, xalifalikka nisbatli Sulton
            Alovuddin Olamxon binni Sulton Bahlul Lo‘diy, hazrati sultonning
            yaqini, kengash va maslahatchi sadrlarning buyugi, islomning quvvati
            Shayx Zayni Havofiy, xoslar tayanchi, komil ixlosli Kamoliddin Muhib
            Ali, hazrati sulton yaqini, xoslar tayanchi Nizomiddin Turdibek
            (marhum Ko‘ch Ahmadbekning birodari), asilzoda va a’yonlar buyugi,
            ulug‘ xon Oroyishxon, mazkur Ko‘chbek marhumning o‘g‘li, Sherafgan,
            xalq o‘rtasida vazirlarning buyuk vaziri Xoja Kamoliddin Husayn va
            buyuk devon kishilari guruhidan har birlari mukarrar kilingan
            o‘rinda turdilar. Barong‘orda aziz va ulug‘ farzand, saodatli va
            baxtiyor, saltanat va xilofatning e’zozlisi Muhammad Humoyun Bahodir
            o‘rnashib o‘ng tomoniga farzandi aziz saltanat egasi Qosim Husayn
            Sulton va xoslar tayanchi Nizomiddin Ahmad Yusuf o‘g‘loqchi va
            mamlakat ishonchi komil ixlosli Jaloliddin Hindubek qavchin,
            mamlakat ishonchi, chin ixlosli Jaloliddin Xisrav ko‘kaldosh,
            mamlakat ishonchi Qivombek O‘rdushoh xoslar tayanchi, komil e’tiqod
            va ixlosli Vali Xozin Qaroko‘zi, xoslar tayanchi Nizomiddin Pirquli
            Siystoniy, el o‘rtasida vazirlar tayanchi Xoja Kamoliddin Pahlavon
            Badaxshiy, xoslar ishonchlisi Nizo¬middin Abdushshukur va a’yonlar
            ishonchlisi Iroq elchisi Sulaymon oqo va Siyston elchisi Husayn og‘a
            qaror topdi. Aytib o‘tilgan davlatli farzandimizning zo‘r g‘alabali
            chap tomonida olijanob Murtazoga nisbatli sayyid avlodi Mirhama,
            xoslar tayanchi Shamsiddin Muhammadiy ko‘kaldosh va Nizomiddin
            Xojagi Asad xondor ta’yinlashdilar. Barong‘orda hind amirlaridan
            mamlakat tayanchi xonlarxoni Dilovarxon, a’yonlar tayanchi Malikdod
            Qaraniy va a’yonlar tayanchi shayxlar shayxi Shayx Guran — har
            birlari buyurilgan erlarda turdilar. Islom shiorli ko‘shinning
            javong‘orida oliy darajali payg‘ambarning eng zubda avlodi Sayyid
            Mahdiy Xoja, eng aziz va ulug‘ birodar Muhammad Sulton mirzo,
            saltanat egasi va xilofat nisbatli Odil Sulton Mahmud Sulton o‘g‘li,
            mamlakat ishonchi, komil ixlosli Muizziddin Abdulaziz miroxo‘r,
            mamlakat ishonchi Shamsiddin Muhammad Ali jang-jang, xoslar
            tayanchi, komil ixtisosli Jaloliddin Qutluqqadam qaravul, xoslar
            tayanchi, komil ixlosli Jaloliddin Shoh Husayn Borakiy mo‘g‘ul
            g‘onchi va Nizomiddin Jonibek Muhammadbek atka saf tortdilar. Bu
            tarafda hind amirlaridan sultonlar xulosasi Kamolxon va Jalolxon
            mazkur Sulton Alovuddin o‘g‘illari, a’yonlar ishonchlisi Alixon
            Shayxzoda Farmuliy va a’yonlar ishonchlisi Nizomxon Bayana ta’yin
            bo‘lgan edilar. To‘lg‘ama uchun xoslar ishonchi komil ixlosli
            Turdika va Malik Qosim Bobo Qashqaning birodari barcha mo‘g‘ul
            to‘dalari bilan — burong‘or tomonida; xoslar tayanchi, to‘g‘ri
            ixlosli Mo‘min atka, xoslar tayanchi Rustam turkman boshlig‘ xos
            askarlardan bir to‘dasi bilan javong‘or tomonda nomzod bo‘ldilar.
            Xoslar tayanchi komil ixlosli, ixtisoslilarning sarasi Nizomiddin
            Sulton Muhammad baxshi islom g‘oziylari a’yon va arkonlarini
            tayinlangan joylarida saxlab, o‘zi bizning hukmlarimizni eshitishga
            tayyor turardi. Tavochi va yasovullarni tevaraq-atrofga yuborib,
            askar va sipoxiylarni zabt qilish bobidagi hukmlarimizni buyuk
            sultonlarga, izzatli amirlarga va hurmatli g‘oziylarga etkazib
            turardi. Qo‘shin kerak-yarog‘i barpo va muhayyo bo‘lib, har kishi
            o‘z joyiga borib turganda, so‘zsiz bajarilishi lozim bo‘lgan
            sharafli farmon sodir bo‘ldiki, hech kim buyruqsiz turgan o‘rnidan
            qimirlamasin va ruxsatsiz urushga kirishmasin. Mazkur kundan bir
            qismi o‘tgan edi, ikki muqobil tomon bir-biriga yaqin kelib, urush
            boshlanib ketdi. Ikki tomon g‘uli, go‘yo nur va zulmat kabi,
            bir-birlariga qarshi turib, burong‘or va javong‘orda shunday zo‘r
            urush bo‘ldiki, er yuziga zilzila va yuksak osmonga g‘ulg‘ula
            tushdi. Kofirlarning buzuqi javong‘ori islomning muborak askari
            burong‘ori tomon yo‘nalib, Xisrav ko‘kaldosh, Bobo Qashqaning
            birodari Malik Qosim ustiga hujum qildilar. Eng aziz va ulug‘
            birodar Chin Temur Sulton buyruq bo‘yicha ularning yordamiga borib,
            mardona urush boshladiki, kofirlarni joyidan uloqtirib, qalblari
            ketigacha deyarlik siljitib yubordi. Juldu (g‘alaba in’omi) u aziz
            birodarning nomiga bo‘ldi. Zamona nodiri Mustafo Rumiy ulug‘
            yaratuvchining inoyat nazariga manzur bo‘lgan, qaytaruvchi va
            buyuruvchi malikning lutf-karamlari bilan ixtisos topgan baxtiyor va
            eng aziz farzandimiz Muhammad Humoyun Bahodirning g‘ulidan
            arobalarni oldinga keltirib, kofirlarning ko‘shinlari saflarini
            tufak va zarbzan bilan o‘z qalblaridek chilchil qildi. Xuddi urush
            paytida aziz va ulug‘ birodar Qosim Husayn Sulton, xoslar tayanchi
            Nizomiddin Ahmad Yusuf va Kivombek farmon olib, ularning yordamiga
            bordilar. Kofirlarning guruhlari o‘qtin-o‘qtin o‘z kishilari
            yordamiga etib turardilar. Biz ham mamlakat ishonchi Jaloliddin
            Hindubekni, uning ketidan xoslar tayanchi Muhammadiy ko‘kaldosh va
            Xojagi Asad jondorni va undan keyin oliy saltanat tayanchi va xos
            yaqin Jamoliddin Yunus Ali, xoslar tayanchi komil ixlosli Jaloliddin
            Shoh Mansur barlos va xoslar tayanchi Shihobiddin Abdullo kitobdorni
            va ular orkdsidan xoslar tayanchi Do‘st eshik-og‘a va Shamsiddin
            Muhammad Xalil axtabegini ko‘makka yubordik. Kofirlarning burong‘ori
            necha martabadan islom ko‘shini javong‘ori tomon hujum qilib,
            o‘zlarini najot egalari g‘oziylarga etkazdilar. Har gal azamat
            g‘oziylar ba’zilarini zafarli o‘qlr zahmi bilan tamug‘ga yuborib,
            bir kismini qaytardilar. Xoslar tayanchi Mo‘min atka va Rustam
            turkman badkirdor kofirlarning zulmatshior qo‘shinlarining orqasidan
            yo‘naldilar. Navkarlar boshlig‘i xoslar tayanchi, to‘g‘ri ixlosli
            Xoja Mahmud Ali atka va hazrati sultonning yaqini, xoqoniy
            davlatining ishonchi Nizomiddin Ali Xalifani o‘shalar ko‘magiga
            yubordik. Aziz va ulug‘ birodar Muhammad Sulton mirzo, saltanat
            egasi Odil Sulton, mamlakat ishonchi Muizziddin Abdulaziz miroxo‘r,
            Jaloliddin Qutluqqadam qaravul va Shamsiddin Muhammad Ali jang-jang
            va xoslar tayanchi Shoh Husayn Borakiy mo‘g‘ul g‘onchi mahkam turib,
            urush qildilar. El aro buyuk vazirlar vaziri Xoja Kamoliddin
            Xusaynni devon kishilari guruhi bilan ularning ko‘makiga yubordim.
            Barcha jangchilar to‘liq sa’y va g‘ayrat bilan urushga rag‘bat
            ko‘rsatib, «Ayt, ikki ezgulikdan boshka biror narsani bizdan
            kutadilarmi?» degan oyatni nazari e’tiborga oldilar va jon berish
            yurishini qilib, jon olish bayrog‘ini ko‘tardilar. Urush-o‘ldirish
            uzoqqa cho‘zilib, oxiri ko‘rinmas bo‘lgandan keyin, ijrosi majburiy
            farmon etishdiki, zanjirlangan sherday aroba ketida turgan podshohga
            xos askarlardan jangovar yigitlar, yakdillik o‘rmonida yotgan
            arslonlar g‘ulning o‘ng va so‘lidan chiqib, tufakchilarning joyini
            o‘rtada qoldirib, ikki tomondan jang qilsinlar. Ular ufq pardasida
            ko‘ringan tong yorug‘ideq aroba ketidan chiqib hujum qildilar.
            Manxus kofirlarning shafaq tusli qonlarini falak gumbaziga o‘xshagan
            ma’raka maydonida to‘kib, ko‘pchilik sarkashlarning boshlarini tan
            falagidan yulduzday maxv qildilar. Zamona nodiri Ustod Aliquli o‘z
            kishilari bilan g‘ulning oldida turib, mardonalik ko‘rsatib, temir
            qo‘rg‘ondek kofirlar safiga shunday katta jussali toshlarni
            otardiki, agar u toshni amallar tarozisining pallasiga solsalar,
            egasi «Kimning toshi og‘ir kelsa, u yaxshi turmushda yashaydi» degan
            nom oladi va agar qattiq tokka va baland tepaga otsalar «taralgan
            yungday» tit-pit qilib yuboradi. Mana shunday tosh, tufak va zarbzan
            otish bilan ko‘pchilik kofirlar jismining binolarini qulatdi.
            Podshoh g‘ulining tufakandozlari, buyruq bo‘yicha, arobadan maydon
            o‘rtasiga kelib, har birlari kofirlardan ko‘piga o‘lim zaharlarini
            ichirdilar. Piyodalar zo‘r xatarli o‘ringa kirib o‘z nomlarini
            o‘rmon sherlari va mardlik maydonining botirlari o‘rtasida mashhur
            qildilar. Bu ahvol munosabati bilan hazrati Xoqondan, g‘ulning
            arobalarini ilgari surishga farmon bo‘ldi. Shaxsan podshohning o‘zi,
            o‘ng tomondan fath va davlat va so‘l tomondan iqbol va nusrat
            bo‘lgani holda, kofirlar ko‘shini tomon ko‘zg‘aldi. Tevaraq-atrofdan
            zafar nishonli qo‘shin bu holni mushohada qilib, zo‘r ko‘shin
            dengizida daxshatli to‘lkin ko‘tarildi va bu dengizning barcha
            naxang baliqlari shijoatini yuzaga chiqardi. G‘ubor zulmati butun
            maydonni qora bulut kabi qoplab, qilichlarning yaraqlashi chaqmoq
            chaqishdagi yaltirashdan ham o‘tib ketdi. Gardning ko‘tarilishi kun
            yuzini oynaning orqa tomoniday benur qilib quydi, kaltak uruvchi
            bilan kaltak eguvchi, g‘olib bilan mag‘lub aralashib ketib, birini
            biridan ajratish qiyin bo‘ldi. Zamona sehrgari shunday bir kechani
            nazarga keltirdiki, unda Tiyrdan boshqa sayyora, yo‘lida mahkam
            turgan suvoriylardan tashqari turg‘un yulduzlar ko‘rinmas edi. (N a
            z m:) Urush kuni krnning nami (er ostidagi) baliqqa, gard esa,
            (osmondagi) oyga etdi. Bu keng dashtda otlarning tuyoqlari zarbidan
            er oltiga, osmon sakkizga aylandi. G‘oziy jangchilar, ayni jon olib,
            jon berib turgan paytda g‘ayb nidochisidan: «Qayg‘irmang,
            umidsizlanmang, g‘amga tushmang — g‘alaba sizlarda» degan xushxabar
            eshitar, aniq xabarlar etkazuvchidan: «Ollohdan yordam va fath
            yakindir, mo‘minlarga bashorat kil» degan xushxabarni tinglardilar,
            shunday shavq bilan urush qilardilarki, yuqori olam farishtalaridan
            ularga tahsin nidosi etardi. Muqarrab farishtalar parvona kabi
            ularning boshlaridan aylanardilar. Ikki namoz orasida urush olovi
            shunday gurulladiki, u mash’allardan falaklarga bayroq ko‘tarilardi.
            Islom lashkarlarining burong‘or va javong‘orlari kofirlarning
            burong‘or va javong‘orlarini g‘ul bilan birlikda bir erga to‘pladi.
            Nomdor jangchilarimiz g‘alabasi asarlari va islom bayrog‘ining
            yuqori ko‘tarilishi zohir bo‘la bergan sari, u mal’un kofirlar va
            yaramas dinsizlar bir muddat o‘z hollariga hayron bo‘lib turdilar.
            Oxirda jonlaridan ko‘ngil uzib, g‘ulning o‘ng va so‘lida hujumga
            o‘tdilar. So‘l tomonda ko‘proq xujum qilib, o‘zlarini yakin
            etkazdilar. Ammo shijoatli g‘oziylar savobni ko‘zda tutib, o‘q
            ko‘chatini har birlarining ko‘kraklari zaminiga o‘tqazdilar va
            hammalarini o‘zlarining krra baxtlari kabi orqaga qaytardilar. Bu
            holat nusrat va iqbol shabadalarini qutluq navvobliq davlatimiz
            chamaniga estirdi. Va «Haqiqatan, biz sanga yorqin g‘alaba eshigini
            ochdik» mujdasini etkazdi. Fatzs, go‘zalining olamga oro beruvchi
            jamoli «Olloh senga ulug‘ nusrat bilan ko‘mak beradi» kokili bilan
            bezalib, parda ostida yashirinib turgan iqbol saodati yordam berib,
            bu holning guvohi bo‘ldi. Buzuq hindlar o‘z hollarini mushkul bilib,
            «titilgan yungdek» sochilib va to‘zigan palosdek nobud bo‘ldilar.
            Ko‘plari o‘lib, ma’raka maydonida qoldilar, birmunchalari
            boshlaridan kechib cho‘llarda sarsonlikka tushdilar va
            qarg‘a-quzg‘unlarga emish bo‘ldilar. O‘lganlardan tepalar va
            boshlardan minoralar yuzaga keldi. Hasanxon Mevatiy tufak zarbi
            bilan o‘lganlar qatoriga tizildi. Shuningdek, xaloyiq sardori bo‘lib
            kelgan, yo‘ldan ozgan sarkashlarning ko‘plari o‘q va tufak tegib
            hayotlarini tugatdilar. Jumladan, Udaypur viloyatining hokimi o‘n
            ikki ming suvoriyli Raval Uday Sing Bagariy; to‘rt ming suvoriyli
            Raay Chandarban Chavhon; olti ming suvoriyli Chanderiy o‘lkasining
            hokimi Bupat Rav mazkur Salohiddin o‘g‘li; to‘rt ming suvoriyli
            Manikchand Chavhan va Dilpat Rav; o‘ttiz ming suvoriyli Gangu va
            Karamsing va Dangursiy va yana har biri bir guruh boshlig‘i va
            shavkat ham shukuh egasi bo‘lgan boshkalari tamug‘ga yo‘llandilar va
            bu botqoqlik o‘tidan eng chuqurlikka ketdilar. Kofirlarning
            mamlakati majruh va o‘lganlardan jahannamdek to‘ldi va jahannamning
            eng tubi do‘zax posboniga jon topshirgan munofiqlardan limmo-lim
            bo‘ldi. Islom askarlaridan har kim bir tomonga borsa, har qaddamda
            bir sarkashning o‘ligini topar edi. O‘rdu qochuvchilar ketidan
            yugursa, har bir qadamini yanchilgan bir hashamatli gavdadan xoli
            topmas edi. Hama hindular o‘ldirilgan xor-zor, Tufak toshi bilan
            «ashobi fil»day. Tanlardan tog‘lar bo‘ldi ayon, Har bir tog‘da u
            chashmadan oqardi qon. Zo‘r shukuhli saf o‘qining qo‘rqinchidan
            Qochishardi har bir dashtu tog‘ tomon. 933 (xijriy) yil sha’bon
            oyining 25-nchisida bitildi.
          </p>
        </article>
      </main>
    </div>

    <script src="js/nav.js"></script>
  </body>
</html>
